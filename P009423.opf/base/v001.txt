༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN6670
n/a
ImageGroup:
ISBN:
13CN6672
n/a
Title:
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང།
lab skyabs mgon dbang chen dgyes rab rdo rje'i gsung /
to-be-supplied
Author:
to-be-supplied
n/a
n/a
Descriptor:
Original Publication:
Place:
Publisher:
n/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VII.
n/a
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཆེ
Aམདr
༄༅། །ལབ་སྐྱབས་མགོན་དབང་ཆེན་དགྱེས་རབ་
རྡོ་རྗེའི་གསུང་བཞུགས་སོ། །
ལབ་སྐྱབས་དབང་ཆེན་དགྱེས་རབ་རྡོ་རྗེས་བརྩམས།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
བོད་ལྗོངས་མི་དམངས་དཔེ་སྐྲུན་ཁང་།



༄༅། །ལབ་སྐྱབས་མགོན་དབང་ཆེན་དགྱེས་རབ་
རྡོ་རྗེའི་གསུང་བཞུགས་སོ། ། ་
ལབ་སྐྱབས་དབང་ཆེན་དགྱེས་རབས་རྡོ་རྗེས་བརྩམས། ། ་་
༩
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
བོད་ལྗོངས་མི་དམངས་དཔེ་སྐྲུན་ཁང་།



图书在版编目(CIP)数据
旺钦杰饶多吉遗教:藏文/旺钦杰饶多吉
著, - 拉萨:西藏人民出版社,2016.9
| ISBN 978-7-223-04954 -2
1.0旺… I.0百….0佛经一研究一藏语
IV. 0894
中国版本图书馆 CIP 数据核字(2016)第294882号
旺钦杰饶多吉遗教
面版
著者 「旺钦杰饶多吉
责任编辑 巴桑旺庆 卓玛措
设计 益西群培
西藏人民出版社(拉萨市林廓北路20号)
拉萨市明鑫印刷有限公司.
开本 1880 x1230 1/32
6
字数 90千
| 2016年9月第1版
| 2016年9月第1次印刷
01-2,000
ISBN 978-7-223-04954-2
定 价 20.00 元
张
责封出印开印字版印印书定
号
版权所有,翻印必究
(如有印装质量问题,请与出版社发行部联系调换)
发行部联系电话(传真):0891-6826115



་ སྔོན་འགྲོའི་ཞུ་ཚིག
དེ་ཡང་འགྲོ་བ་ལྷ་དང་བཅས་པའི་མ་འདྲིས་པའི་མཛའ་བཤེས། ཕན་
བདེའི་རྩ་ལག་ཏུ་གྱུར་པ། བདག་ཅག་གི་སྟོན་པ་མཉམ་མེད་ཐུབ་པའི་དབང་པོས་
གདུལ་བྱའི་ཁམས་དབང་མོས་པ་དང་འཚམས་ཤིང་། ཐར་འདོད་སྐྱེ་བོ་ཡོངས་ཀྱི་
འཇུག་ངོགས་དམ་པར་གྱུར་པའི་ཆོས་ཀྱི་ཕུང་པོ་ཇི་སྙེད་ཅིག་གསུངས་པ་ཡང་ལྟ་
བ་རྟེན་འབྱུང་དང་། སྤྱོད་པ་འཚེ་བ་མེད་པའི་རིང་ལུགས་དྲི་མ་མེད་པ་འདི་ཉིད་
ཡིན་ལ། དེ་ཡང་གཏད་རབས་བདུན་དང་། ཤིང་རྟ་ཆེན་པོ་གཉིས་ལ་སོགས་པ་
ལས། རིམ་པར་འཛམ་གླིང་གི་ཐ་གྲུ་ཀུན་ཏུ་ཁྱབ་པ་ལས། རང་ཅག་གངས་ཅན་
པར་མཚོན་ན། མཁྱེན་བརྩེའི་བདག་ཉིད་ཆེན་པོ་མེས་པོ་བཀའ་དྲིན་ཅན་རྣམས་
ཀྱི་འཕྲིན་ལས་ཀྱི་འོད་སྣང་། ཕྱི་རབས་འགྲོ་བའི་ལམ་སྟོན་སྒྲོན་མེ་ལྟ་བུའི་བསྟན་
བཅོས་ས་ཆེན་པོའི་རྡུལ་ལྟར། གྲངས་ཙམ་ཡང་བསྒྲུངས་པར་དཀའ་བ་ཇི་སྙེད་
ཅིག་བཞུགས་པ་ལས། དེང་དུས་སྤྱི་ཚོགས་ལ་དགོས་གལ་ཆེ་བ་ཁག་ཅིག་མཁོ་
བཏུས་ཀྱིས། ཕྱོགས་གཅིག་ཏུ་བསྒྲིགས་པ་མཁྱེན་བརྩེའི་འོད་སྣང་ཞེས་པའི་དཔེ་
ཚོགས་འདི་ཉིད། བོད་ལྗོངས་མི་དམངས་དཔེ་སྐྲུན་ཁང་དང་། ང་ཚོའི་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གཉིས་མཉམ་ལས་ཀྱིས་རྒྱ་ཆེའི་
ཀློག་པ་པོ་རྣམས་ཀྱི་སྤྱན་ལམ་དུ་རིམ་པ་སྟར་ཆགས་སུ་འབུལ་རྒྱུ་ཡིན།
དེ་ཡང་ད་ལྟའི་ཆར་ཕྱི་དངོས་པོའི་འཕེལ་འགྱུར་དང་། ནང་བསམ་པའི་ ་
ཤེས་ཚད་ཆ་མི་སྙོམས་པའི་དུས་རབས་ཀྱི་སྐྱོགས་མཚམས་འདིར། སྨྲ་ཤེས་ཤིང་



.
.
པའཞུ་ཚིག་
སྔོན་འགྲོའི་ཞུ་ཚིག་
དོན་གོ་བ་འགྲོ་བ་མིའི་རིགས་སྤྱི་དང་། ཁྱད་པར་དུ་སྤྱི་ཚོགས་ལ་འགན་འཁུར་གྱི་
བསམ་བློ་ལྡན་པའི་ཤེས་ཡོན་ཅན་རྣམས་ཀྱིས། བསམ་བློ་གུ་ཡངས་དང་། མིག་
རྒྱང་རིང་པོའི་སྒོ་ནས་བསམ་བློའི་ལངས་ཕྱོགས་མ་ནོར་བར་ལེགས་ཉེས་ཀྱི་
གནས་ལ་བསམ་གཞིགས་དང་། སྤྱི་ཚོགས་ལ་རང་ནུས་ཀྱིས་འགན་འཁུར་དང་
ཞབས་ཞུ་གང་འགྲུབ་བྱས་ནས། འཆམ་མཐུན་བརྟན་བརླིང་དང་ཤེས་དཔལ་ལྡན་
པའི་ཁོར་ཡུག་ཅིག་འཛུགས་སྐྲུན་བྱེད་པ་ནི། རང་ཅག་སྐྱེ་བོ་ཀུན་གྱི་ཕྲག་ཐོག་ཏུ་
བབ་པའི་འོས་འགན་ཞིག་ཡིན་སྙམ། །
དེ་ཡང་ངེད་ཞིབ་འཇུག་ཁང་གི་ལོ་ངོ་བཅུ་ཕྲག་ལྷག་ཙམ་གྱི་རིང་། གཟན་
དཀར་མཆོག་སྤྲུལ་ཐུབ་བསྟན་ཉི་མའི་བཀའ་སློབ་དང་མཛུབ་སྟོན་འོག །མདོ་
དབུས་ཁམས་གསུམ་གྱི་ས་གནས་སོ་སོར་དངོས་སུ་བསྐྱོད་ཅིང་། དཔེ་རྙིང་དཔེ་
དཀོན་རྣམས་སྲུང་སྐྱོབ་དང་། འཚོལ་བསྡུ། ཉམས་གསོ་སོགས་ཀྱི་ལས་ཀའི་
བརྒྱུད་རིམ་ནང་། གལ་ཆེའི་དཔེ་དཀོན་མང་པོ་ཞིག་རྙེད་སོན་བྱུང་བ་རྣམས།
བཀའ་གདམས་གསུང་འབུམ་ཕྱོགས་སྒྲིག་དང་། བཀའ་གདམས་གསུང་འབུམ་
གཅེས་བཏུས། མེས་པོའི་ཤུལ་བཞག །ཕྱག་བྲིས་གཅེས་བཏུས། ཤེས་བྱའི་གཏེར་
བུམ། མཁན་སློབ་ཆོས་གསུམ་སོགས་ཀྱི་དཔེ་ཚོགས་རྣམས་སོ་སོར་བསྡུ་
བསྒྲིགས་དང་པར་སྐྲུན་ཞུས་དང་ཞུ་བཞིན་པ་ལས། ད་ལམ་མཁྱེན་བརྩེའི་འོད་
སྣང་ཞེས་པའི་དཔེ་ཚོགས་འདི་ཡང་། ཇི་སྐད་དུ། འཇུག་པ་ལས། སྙིང་རྗེའི་སེམས་
དང་གཉིས་སུ་མེད་བློ་དང་། །བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་
པ་ལྟར། བདག་ཅག་གི་སྟོན་པས་ཆོས་ཀྱི་རྣམ་གྲངས་ཇི་སྙེད་ཅིག་གསུངས་པའི་
སྙིང་པོ། མཁྱེན་དང་བརྩེ་བའི་རང་བཞིན་དེ་ཉིད་ཐོས་བསམ་སྒོམ་པའི་ཤེས་རབ་



སྔོན་འགྲོའི་ཞུ་ཚིག
ཀྱིས་རང་རྒྱུད་ལ་སྐྱེ་དགོས་པ་ཡིན་ལ། དེ་ལྟ་བུའི་ཐོས་བསམ་བྱ་ཡུལ་གྱི་གཞུང་
ལུགས་ནི། འཆོས་སྐྱོབ་ཡོན་ཏན་གཉིས་ལྡན་གྱི་བཀའ་དང་། བསྟན་བཅོས་རྣམ་
དག་ལ་རག་ལས་པས། འདིར་ཡང་བརྗོད་བྱ་གཙོ་བོ་དེང་དུས་ཀྱི་སྤྱི་ཚོགས་ལ་
དགོས་གལ་ཆེ་ཞིང་བསམ་བློའི་སློབ་གསོ་ལ་མེད་དུ་མི་རུང་བ་བྱང་ཆུབ་སེམས་
ཀྱི་བསླབ་བྱ་དང་འབྲེལ་བའི་ཟབ་ཆོས་དུ་མ་དང་། དཔེ་རྙིང་དཔེ་དཀོན་གྱི་རིན་
ཐང་ལྡན་པ། ཡིག་ཚོགས་ཉུང་ཞིང་ལྟ་བདེ་བ། གྲུབ་མཐའ་ཕྱོགས་སུ་མ་ལྷུང་བ།
སྤྱི་ཚོགས་ཛ་དྲག་དང་རྙོག་འཛིང་སོགས་ཀྱིས་ཡིད་སེམས་ཉམས་ཉེས་སུ་གྱུར་ཚེ།
ལྟ་ཀློག་བྱས་ན་བློ་རྣལ་དུ་དབབ་པ་སོགས་དམིགས་བསལ་གྱི་དགོས་པ་དང་།
རིན་ཐང་ལྡན་པའི་དཔེ་ཚོགས་ཞིག་ལགས་པས། རྒྱ་ཆེའི་མཁྱེན་དཔྱོད་དང་ལྡན་
པ་རྣམས་ཀྱིས་དགྱེས་གཟིགས་གནང་སྟེ། ནང་བསམ་བློའི་ཤེས་ཡོན་གྱི་འཕེལ་
ཕྱོགས་ཀྱང་ཕྱི་དངོས་པོའི་འཕེལ་རྒྱས་དང་དོ་མཉམ་པའི། ཤེས་འབྱོར་གཉིས་
ལྡན་གྱི་སྤྱི་ཚོགས་བཟང་པོ་ཞིག་ཕྱོགས་དང་ཐ་གྲུ་ཀུན་ཏུ་ཡོང་ཐུབ་པའི་རེ་སྨོན་
ཡང་ཡང་ཞུ་བ་ལགས། །
འདི་ཡང་མཁྱེན་དཔྱོད་ལྷག་བསམ་ཟླ་དང་བྲལ་བའི་མཁས་དབང་གཟན་
དཀར་མཆོག་སྤྲུལ་ཐུབ་བསྟན་ཉི་མའི་བཀའ་ཡིས་སྐུལ་མ་གནང་བར་ཇི་མི་སྙམ་
དུ་འདོར་མ་ཕོད་པར་ཅུང་ཟད་ཙམ་དུ་སྨྲས་པའོ། ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་འགྲོ་འདུལ་རྡོ་རྗེས།
2008ལོའི་ཟླ8ཚེས5ཉིན་ཕུལ།། །།



༄༅། །བསྡུ་སྒྲིག་གསལ་བཤད།
དེ་ཡང་ས་སྒང་འདིར་མིའི་འགྲོ་བ་བྱུང་བ་ནས་བཟུང་རང་རང་གི་ཤེས་རབ་དང་།
ནུས་པ་ཡོད་རྒུ་རྩལ་དུ་བཏོན་ནས་དཀའ་ངལ་ཁྱད་བསད་ཀྱིས་འབད་བརྩོན་བྱེད་
དགོས་དོན་ནི། གནས་སྐབས་དང་མཐར་ཐུག་ཀུན་ཏུ་ལུས་སེམས་ཀྱི་སྡུག་བསྔལ་
སྤོང་ཐབས་དང༌། བདེ་བ་ཞིག་ཐོབ་ཏུ་རེ་ནས་འབད་པ་བྱེད་བཞིན་ཡོད་པ་རེད།
ཐོབ་རྒྱུའི་བདེ་བ་དེ་ལ་ཡང་། གནས་སྐབས་ཀྱི་བདེ་བ། མཐར་ཐུག་གི་བདེ་བ།
ཚེ་འདིའི་བདེ་བ། སྐྱེ་བ་ཕྱི་མའི་བདེ་བ། རང་གི་བདེ་བ། གཞན་གྱི་བདེ་བ། རང་
གཞན་གཉིས་ཕན་གྱི་བདེ་བ་བཅས་སྣ་ཚོགས་ཤིག་ཡོད་པ་ལས། ཕལ་མོ་ཆེ་ཞིག་
གིས་འཕྲལ་ཡུན་གྱི་ལེགས་ཉེས་ལ་དཔྱོད་པའི་བློ་མིག་ལྡོང་ནས། ལམ་ལོག་ཏུ་
སོང་དང་འགྲོ་བཞིན་པའི་འགྲོ་བ་དཔག་མེད་ཅིག་ཡོད་ཀྱང་། དེ་ལ་ཐུགས་སྙིང་རྗེ་
ཆེན་པོའི་གཞན་དབང་དུ་གྱུར་པའི་སྟོན་པ་རྫོགས་པའི་སངས་རྒྱས་བཅོམ་ལྡན་
འདས་ཚད་མའི་སྐྱེས་བུ་ཆེན་པོ་གང་དང་། བསྟན་འཛིན་གྱི་སྐྱེས་བུ་ནམ་མཁའི་
སྐར་ཚོགས་དང་། ས་ཡི་རྡུལ་དང་མཉམ་པ་དུ་མ་བྱོན་ནས་གདུལ་བྱ་སོ་སོའི་ཁམས་
དབང་དང་མཐུན་ཅིང་། འཚེ་མེད་ཞི་བའི་ཐབས་ལམ་བླ་ན་མེད་པ་བརྗོད་བྱ་བྱེད་
པའི། དམ་པའི་ཆོས་སྡེ་སྣོད་གསུམ་དང་རྒྱུད་སྡེ་བཞི་སོགས་ཐུན་མོང་ཐུན་མིན་
གྱི་རིག་པའི་གཞུང་ལ་འཛད་མཐའ་མེད་པ་ཞིག་ །དཀའ་སྤྱད་དང་སྙིང་རུས་ལ་
བརྟེན་ཏེ་རང་ཅག་གི་བར་དུ་འགྱེལ་མ་ལང་གིས་བརྒྱུད་ཐུབ་པ་བྱུང་ཡོད་མོད།
ང་ཚོས་ནོར་བུའི་རིན་ཐང་ཤེས་པའི་སྒོ་ནས་འཆད་ཉན་དར་སྤེལ་གྱིས་ཉམས་པ་



བསྡུ་སྒྲིག་གསལ་བཤད།
སོར་ཆུད་དང་མི་ཉམས་གོང་འཕེལ་གཏོང་དགོས་པ་ལས། ཅི་ཡང་མི་སེམས་གང་
ཡང་མི་སྒྲུབ་པར་བྱ་བ་ཕྲན་ཚེགས་ཙམ་ལ་མགོ་འཁོར་ནས་བསྡད་ན། མེས་པོ་
གོང་མ་ཚོས་ཐུགས་ཀྱིས་ཁྲེལ་བའི་གནས་དང༌། ཕྱི་རབས་པ་ཚོས་འཁང་ར་བྱེད་
པའི་དུས་འགྱུར་སྲིད་པས། ང་ཚོའི་མེས་པོ་ཚོའི་ཐུགས་དགོངས་ཟིན་པ་དང་། ཕྱི་
རབས་པ་ཡོངས་ཀྱི་ལག་ཏུ་ཤེས་རིག་གང་ཞིག་བརྒྱུད་སྤྲོད་བྱེད་པ་ལ་ཐབས་ཤེས་
ཡོད་རྒུ་རྩལ་འདོན་བྱེད་པའི་དུས་ལ་སླེབས་པ་རེད། དེ་ཡང་བོད་ཀྱི་ཆོས་བརྒྱུད་
གང་ཡིན་ཀྱང་སྐྱེ་འགྲོ་ཡོངས་ཀྱི་སྡུག་བསྔལ་སྤོང་ཐབས་དང་། བདེ་བ་སྒྲུབ་བྱེད་
ཀྱི་ལམ་ཡང་དག་པ་ཤ་སྟག་ཡིན་པ། ཚད་མའི་སྐྱེས་བུ་མང་པོས་གསུངས་ཤིང་
གྲུབ་པས། ང་ཚོས་ཆོས་བརྒྱུད་གང་ཞིག་ཡིན་ཀྱང་སྡང་ཞེན་གྱིས་རིས་སུ་མི་གཅོད་
པར་དད་པ་དག་སྣང་གིས་ཞབས་ཞུ་ཅི་འགྲུབ་བྱས་ན་འདི་ཕྱི་གཉིས་ཀ་ལ་ཁས་
ཆེ་ཞིང་ཉེན་མེད་པའི་ལས་སུ་སེམས། འདིར་དཔལ་མཉམ་མེད་རི་བོ་དགེ་ལྡན་
པའི་བསྟན་འཛིན་གྱི་སྐྱེས་ཆེན་དམ་པ། རྗེ་བདག་ཉིད་ཆེན་པོའི་སློབ་ཆེན་བསྟན་
པ་ཕྱོགས་མཐར་སྤེལ་བའི་དར་ཆེན་དྲུག་གི་ནང་ཚན། འདན་མ་མཁན་ཆེན་ཡོན་
ཏན་དཔལ་མཆོག་གི་སྐུ་ཕྲེང་བཅུ་གཉིས་པ་ལབ་སྐྱབས་མགོན་དབང་ཆེན་དགྱེས་
རབ་རྡོ་རྗེ་མཆོག་གི་གསུང་གཅེས་བཏུས་ལས། དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེའི་ཐུན་མོང་མིན་པའི་རྣམ་ཐར་ཤིན་ཏུ་གསང་བ་རྟོགས་བརྗོད་
འཇིགས་མེད་སྙན་འགྱུར་རྡོ་རྗེའི་གླུ་དབྱངས་དང་། དེའི་འགྲེལ་པ་ཟབ་གསང་
དབང་ཆེན་བཞད་པའི་སྒྲ་དབྱངས་གཉིས་ལས། བཤེས་གཉེན་བསྟེན་པ་ནས་མི་
སློབ་པའི་ཟུང་འཇུག་གི་བར་གྱི་རྟོགས་པའི་ཡོན་ཏན་རྒྱུད་ལ་སྐྱེས་ཚུལ་དང་།
འབྲས་བུ་མངོན་དུ་བྱས་ཟིན་པའི་སྐབས་ཀྱི་ཡོན་ཏན་གྱི་ཁྱད་པར་འགའ་ཞིག་
-2-



བསྡུ་སྒྲིག་གསལ་བཤད།
དྲང་པོར་སྨྲས་པ། འབྲེལ་ཚད་དོན་ལྡན་གྱི་རྣམ་ཐར་ཟུར་ཙམ་ཤིན་ཏུ་གསལ་བར་
བཤད་པའི་སྐབས་ཏེ་ལེའུ་གསུམ་གྱིས། བརྗོད་བྱ་ཟབ་ཅིང་རྒྱ་ཆེ་བ་དམ་པ་གང་
གི་ཁ་སྦྱོར་ཡན་ལག་བདུན་གྱི་གོ་འཕང་མངོན་དུ་མཛད་ཚུལ། རྗོད་བྱེད་ཕལ་
བའི་བློས་ ཇི་ལྟར་ འབད་ཀྱང་ཕྱོགས་ ཙམ་ མི་མཚོན་ པའི་རྟོགས་ པ་ ཀློང་ནས་
བརྡོལ་བའི་རྡོ་རྗེའི་ཚིག་གིས་གསུངས་ཡོད་པ་དང་། གཞན་རང་དང་གཞན་གྱི་
གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་
དཀར་མེ་ལོང་དང་། སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་
ཆེན་འདྲེན་པའི་ཤིང་རྟ།དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་
སྒོ་ནས་འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་གད་རྒྱངས། རྒྱུད་དོན་བསྡུས་
པའི་བླ་མ་བཅུ་ལྔ་པ་པཎྜི་ཏ་ཆེན་པོ་བློ་གྲོས་རྣམ་པར་བཀྲ་བས་མཛད་པ་ལ་
མཆན་འགྲེལ་གསུང་བཤད་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་
བཟང་མཆོད་སྤྲིན་བཅས་ལ། མཚན་དོན་དང་མཐུན་པའི་ཁྱད་ཆོས་འབུར་དུ་ཐོན་
པ་གང་མང་ཡོད་པ་དཀྱུས་སུ་བཀླགས་པས་ཤེས་པར་འགྱུར་བས། འདིར་མཁན་
རིན་པོ་ཆེ་འཆི་མེད་རིག་འཛིན་དང་། རྒན་ཀརྨ་བདེ་ལེགས་རྣམ་གཉིས་ཀྱི་ཐུགས་
བཀོད་ལྟར། ངེད་ཅག་སི་ཁྲོན་བོད་ཡིག་དཔེ་རྙིང་མྱུར་སྐྱོབ་འཚོལ་སྒྲིག་ཁང་གི་
ཡིག་གཏགས་པ་ཚེ་རིང་ལྷ་སྐལ་དང༌། ཞུ་དག་པ་ཚེ་བརྟན་རྡོ་རྗེ་དང་། གཙང་
སངས། པདྨ་རྡོ་རྗེ་། སྒྲིག་སྦྱོར་བ་པདྨ་རྡོ་རྗེ་བཅས་ཀྱིས་ལེགས་སྒྲིག་བྱས་ཏེ།
བོད་ལྗོངས་དཔལ་བརྩེགས་བོད་ཡིག་ཞིབ་འཇུག་ཁང་གི་མཁྱེན་བརྩེའི་འོད་སྣང་
གི་གྲས་སུ་དཔར་བསྐྲུན་ཞུས་ཡོད། འདི་དག་ལ་མ་དཔེ་གཅིག་ལས་ལག་སོན་
མ་བྱུང་བ་དང་། ཆོས་རྒྱུས་དང་ཉམས་མྱོང་ཞན་སྟབས་བཅས་ཀྱིས་ནོར་འཛོལ་
ss
-3-



བསྡུ་སྒྲིག་གསལ་བཤད།
གང་མང་ཡོད་སྲིད་པས། མཁྱེན་ལྡན་རྣམ་པས་དགོངས་འཆར་ལྷུགས་རྩོལ་གནང་
རྒྱུའི་རེ་འབོད་དང་བཅས། ཁྲོ་གྲྭ་འཇམ་བློས་༢༠༡༢ལོའི་ཟླ་༥པའི་ཚེས༡༨ལ་
བྲིས།



༄༅། །མཛད་པ་པོའི་རྣམ་ཐར་མདོར་བསྡུས། །
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེ་ནི། དེ་ཡང་རྗེ་བདག་ཉིད་
ཆེན་པོ་བློ་བཟང་གྲགས་པ་མཆོག་ལ་མཁས་བཙུན་བཟང་གསུམ་གྱི་བུ་སློབ་
བགྲང་ཡས་པ་ཞིག་བྱོན་པ་ལས་བསྟན་པ་ཕྱོགས་མཐར་སྤེལ་བའི་དར་ཆེན་དྲུག་
གི་ནང་ཚན། འདན་མ་མཁན་ཆེན་ཡོན་ཏན་དཔལ་མཆོག་གི་ཡང་སྲིད་གསེར་
རིའི་ཕྲེང་བ་བྱོན་པ་ལས་བཅུ་གཉིས་པ་ལབ་སྐྱབས་མགོན་དབང་ཆེན་དགྱེས་
རབ་རྡོ་རྗེའམ་བློ་བཟང་བསྟན་པ་ཆོས་འཕེལ་མཆོག་ནི་དབུས་ལྷ་ལྡན་གྱི་གནས་
མཆོག་ཡར་ཀླུང་ལྷོ་ཁའི་འོལ་ཁ་ལྷ་རིའི་ཞོལ་རྫིང་ཕྱིའི་ཡུལ་དུ། ཡབ་ཆོས་རྒྱལ་
སྲོང་བཙན་གྱི་གདུང་རྒྱུད། རྒྱལ་དབང་སྐུ་ཕྲེང་གསུམ་གྱི་སྡེ་རིགས་ཛཱ་མ་ཞེས་པ་
དང་། ཡུམ་པ་སངས་སྒྲོལ་མ་གཉིས་ཀྱི་སྲས་སུ་བོད་རབ་བྱུང་བཅུ་བཞི་པའི་ཆུ་
འབྲུག་༡༨༣༢ལོའི་ནག་པ་ཟླ་བའི་ཚེས་བཅོ་ལྔར་ཉི་ཤར་དང་དུས་མཚུངས་སུ་སྐུ་
བལྟམས། འཁྲུངས་མ་ཐག་སེམས་ཉིད་ངལ་གསོའི་བཞུགས་སྟངས་མཛད་ཅིང་།
ཡིག་དྲུག་དང་དབྱངས་གསལ་ལྷང་ལྷང་གསུངས། དཔྲལ་བར་ཨ་སོགས་གནས་
རྣམས་སུ་ཡིག་འབྲུ་སྣ་ཚོགས་དང༌། སྐུ་སྨད་ལ་སྟག་ཤམ་གྱི་རི་མོ་གསལ་པོར་
བྱུང་བས་ངོ་མཚར་བའི་གཏམ་གྱིས་ཁྱབ། པཎ་ཆེན་བདུན་པ་བློ་བཟང་བསྟན་
པའི་ཉི་མར་གཙུག་ཕུད་ཕུལ་བས། སྤྲུལ་སྐུ་འདི་འདྲ་རྙེད་དཀའ་གསུངས་ནས་
བསྔགས་བརྗོད་རྒྱ་ཆེར་མཛད། དགུང་གྲངས་གསུམ་བཞི་ཙམ་ནས་གཏེར་སྟོན་
པ་དང༌། ལྷ་དང་མཁའ་འགྲོ་མས་རིན་པོ་ཆེའི་ཡོ་བྱད་འབུལ་བ། སངས་རྒྱས་བྱང་
་
-1-



མཛད་པོའི་རྣམ་ཐར་མདོར་བསྡུས།
སེམས་ཀྱིས་ལུང་སྟོན་པ་སོགས་བྱུང་། དགུང་ལོ་བརྒྱད་ཀྱི་ཐོག་ལབ་སྐྱབས་མགོན་
བཅུ་གཅིག་པ་འདུལ་འཛིན་དཔལ་འབྱོར་རྒྱལ་མཚན་གྱི་ཡང་སྲིད་དུ་ངོས་བཟུང་སྟེ་
ལབ་དགོན་པ་དགེ་ལྡན་བཤད་སྒྲུབ་འཕེལ་རྒྱས་གླིང་གི་གསེར་ཁྲིར་མངའ་གསོལ།
དགུང་ལོ་བཅུ་གསུམ་ཐོག་སེ་ར་ཐེག་ཆེན་གླིང་དུ་ཕེབས་ཏེ། མདོ་སྔགས་
རིག་པ་རྒྱ་མཚོ་ལ་གསན་སྦྱངས་ལོ་ངོ་བཅུ་ཕྲག་ལྷག་ལ་མཛད། སྔ་ཕྱི་རྣམས་སུ་
དགེ་བའི་བཤེས་གཉེན་པཎ་ཆེན་བློ་བཟང་བསྟན་པའི་ཉི་མ་དང་། མཁས་གྲུབ་
ཆེན་པོ་འཕན་པོ་འཕགས་པ་ཐོགས་མེད། སྟག་ཕུ་ཡོངས་འཛིན་ཡེ་ཤེས་རྒྱ་མཚོ།
རྒྱུད་སྨད་མཁན་ཆེན་གྲགས་པ་བརྩོན་འགྲུས། བྲག་རི་ཆོས་འབྱོར་རྒྱ་མཚོ། པཎ་
ཆེན་ཕྱོགས་ལས་རྣམ་རྒྱལ། རྗེ་མཁའ་སྤྱོད་རོལ་བའི་རྡོ་རྗེ་སོགས་ཡོངས་འཛིན་
བཅུ་ཕྲག་ལྷག་ལ་བསྟེན་ཏེ་མདོ་སྔགས་རིག་པའི་གཞུང་ལ་མཁས་པར་སྦྱངས།
ཁྱད་པར་རིག་འཛིན་འཇིགས་མེད་གླིང་པའི་རྣམ་སྤྲུལ་མ་ཧཱ་སྐྱིད་ལུང་དགོན་གྱི་
བསྟན་བདག་མདོ་མཁྱེན་བརྩེ་ཡེ་ཤེས་རྡོ་རྗེའི་དྲུང་ནས་རྫོགས་པ་ཆེན་པོའི་གདམས་
སྐོར་མང་དུ་ག།སན་པ་དང་། ཁོང་ལ་སློབ་ཆེན་ལྔ་བྱོན་པའི་ནང་གི་གཅིག་ཡིན་
པར་གསུངས་སོ། །
དེ་ལྟར་གསན་བསམ་རྒྱ་ཆེར་མཛད་པ་མ་ཟད་ཇི་ལྟར་གསན་པའི་དོན་
རྣམས་ཀྱང་བསྒོམ་པས་ཐུགས་ཉམས་སུ་བསྟར་བས། རྟོགས་པ་ནང་ནས་བརྡོལ་
ཏེ་ས་ལམ་ཅིག་ཆར་བགྲོད་པའི་སྐུ་བཞི་ཡེ་ཤེས་ལྔ་ཡི་བདག་ཉིད་ཅན་གྱི་གོ་
འཕང་དམ་པ་མངོན་དུ་མཛད་པའི་ཚུལ་ནི། དམ་པ་ཉིད་ཀྱིས་མཛད་པའི་དཔལ་
དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་རྟོགས་བརྗོད་འཇིགས་མེད་
སྙན་འགྱུར་རྡོ་རྗེའི་གླུ་དབྱངས་ལས། ལོངས་སྤྱོད་རྫོགས་དང་ཁ་སྦྱོར་བདེ་ཆེན་



ངལ་བ་
，
རྒྱུ
*
མཛད་པོའི་རྣམ་ཐར་མདོར་བསྡུས།
སོགས། །མི་སློབ་རྒྱལ་བའི་ཡོན་ཏན་རྣམ་པ་བདུན། །ཁོ་བོས་ལེགས་པར་མངོན་
དུ་བྱས་ཟིན་གྱི། །ད་ནི་བདག་ལ་བསྒྲུབ་བྱ་ཅི་ཡང་མེད། །ཞེས་དང་། བགྲང་ཡས་
རིག་པའི་གནས་རྣམས་རྒྱ་ཆེ་ཡང་། །དེ་ཀུན་རྣམ་ཀུན་མཁྱེན་པས་མངོན་གཟིགས་
ལ༑ ༑ཡེ་ཤེས་དེ་ཡང་བདག་ལ་སྐྱེས་ཟིན་ཕྱིར། །ད་ནི་བདག་ལ་ལྐོག་གྱུར་འགའ་
ཡང་མེད། །འདི་ན་ཐམས་ཅད་མཁྱེན་པར་ཁས་འཆེ་འགའ། །ཚིག་རྐང་རེ་རེའི་
དོན་ཙམ་དྲིས་ནའང་། །ཁྲོའམ་ཡང་ན་ཐབས་ཀྱིས་བཟློག་རྣམས་ཀྱིས། །ད་ནི་
བདག་ལ་ནམ་ཡང་བསྒྲུན་དུ་མེད། །དེས་ན་བཅུ་ཕྲག་རིག་པའི་དཀའ་གནས་
སམ། །བྱུང་དང་འབྱུང་འགྱུར་ལུང་དུ་སྟོན་པ་སོགས། །འདྲི་བར་འདོད་རྣམས་
བདག་ལ་དྲིས་ཤིག་དང་། །ད་ནི་བདག་ལ་ལན་གྱིས་ཐོགས་པ་མེད། །དེ་བཞིན་
སྒྱུ་མའི་འཕྲུལ་ལ་དད་ན་ཡང་། །བདག་ལ་དེ་མཐུན་གསོལ་བ་ཐོབ་ཅིག་དང་། །
གྲུབ་ཐོབ་བརྒྱ་ཕྲག་ཐོས་པ་དགའ་སོགས་དང་། །ད་ནི་བདག་ལ་ཁྱད་པར་ཏིལ་
ཙམ་མེད། །མཐུ་སྟོབས་ནུས་པའི་རྩལ་ལ་མོས་གྱུར་ཀྱང་། །གམ་དུ་ཤོག་ལ་
འདོད་དོན་སྒྲོས་ཤིག་དང་། །རི་རབ་སོར་མོའི་རྩེ་ལ་བླང་དགོས་ཀྱང་། །ད་ནི་
བདག་ལ་ཉམ་ང་སྤུ་ཙམ་མེད། །ཞེས་པ་སོགས་འཁོར་གྱི་ནང་ནས་མི་འཇིགས་
སེངྒེའི་སྒྲ་དབྱངས་བསྒྲགས་པར་མཛད་པ་ལྟར་རོ། །
བྱ་བ་ལས་ཀྱི་འཁོར་ལོ་ལ་རང་དགོན་ལབ་དགོན་པ་དགའ་ལྡན་བཤད་
སྒྲུབ་འཕེལ་རྒྱས་གླིང་ལ་བདེ་ཡངས་ཁང་ཆེན་ཁང་ཆུང་དང་། བྱམས་ཁང་ཆེན་མོ།
སྟོང་སྐུ་ལྷ་ཁང་སོགས་གཙུག་ལག་ཁང་གང་མང་ཞིག་བཞེངས་སྐྲུན་གནང་བ་མ་
ཚད། རྟེན་ལ་སངས་རྒྱས་ཀྱི་སྐུ་དང་རྗེ་རིན་པོ་ཆེ། རྒྱལ་བ་བྱམས་མགོན་སོགས་
ཀྱི་སྐུ་རིན་པོ་ཆེ་ཟངས་གསེར་ལས་གྲུབ་པ་ཐོག་ཚད་དང་། ཉིས་ཐོག་ཅན་གང་



མཛད་པོའི་རྣམ་ཐར་མདོར་བསྡུས།
མང་བཞེངས། གཞན་ཡང་ཁོང་གི་སློབ་དཔོན་མདོ་མཁྱེན་བརྩེ་ཡེ་ཤེས་རྡོ་རྗེས་
བཏབ་པའི་སྟོང་སྐྱབས་དགོན་བསྟན་གཉིས་དར་རྒྱས་གླིང་དུ་ཕེབས་ཏེ་འདུལ་བ་
གཞི་གསུམ་གྱི་ཕྱག་བཞེས་བཙུགས་པས། དགོན་དེའི་མཁན་རབས་ཉེར་ལྔའི་
ནང་གི་དང་པོ་ཡིན་ལ། ནང་སོ་དགོན་དང་ཀླུང་ཤིས་དགེ་དགོན་མིག་དགེ་དགོན་
སོགས་བོད་ཡུལ་ས་གནས་སོ་སོར་དགོན་པ་དུ་མ་ཞིག་ཕྱག་བཏབ་མྱོང་བ་དང་།
གོང་མ་བཀཱང་ཞིས་རྒྱ་ནག་པེ་ཅན་དུ་གདན་འདྲེན་ཞུས་ཏེ་བསྟན་འགྲོའི་དོན་རྒྱ་ཆེར་
མཛད་སྐབས། གོང་མ་བདེ་སྐྱིད་རྒྱལ་པོ་ཡང་ཁོང་གི་མཁྱེན་དཔྱོད་དང་གྲུབ་
རྟགས་ལ་ངོ་མཚར་སྐྱེས་ཏེ་རྒྱལ་པོའི་དབུ་བླའི་འཇའ་ས་ཕུལ། །
གསུང་ལས་སྐྱེས་པའི་སློབ་མ་ཡང་། .དབུས་ཕྱོགས་སུ་རྭ་སྒྲེང་ཁྲི་ཆེན་སྐུ་
ཕྲེང་བཞི་པ་ངག་དབང་ཡེ་ཤེས་ཚུལ་ཁྲིམས་རྒྱལ་མཚན་དཔལ་བཟང་པོ་དང་།
ཟི་ལིང་སྟོང་འཁོར་དགོན་གྱི་བསྟན་བདག་རྒྱལ་བ་རྒྱ་མཚོའི་སྐུ་ཕྲེང་དགུ་པ་ཐུབ་
བསྟན་འཇིགས་མེད་རྒྱ་མཚོ། ཁམས་ཕྱོགས་སུ་སྔ་འགྱུར་བསྟན་པའི་གསལ་བྱེད་
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ། མདོ་སྨད་ཕྱོགས་སུ་ཨ་མདོ་འཇམ་
དབྱངས་བཞད་པའི་སྐུ་ཕྲེང་བཞི་པ་བློ་བཟང་མཁས་གྲུབ་འཇིགས་བྲལ་ཕྱོགས་
ལས་རྣམ་རྒྱལ། སོག་ཡུལ་དུ་ཛཱ་ཡ་པཎྜི་ཏའི་སྐུ་ཕྲེང་གསུམ་པ་བློ་བཟང་སྙན་གྲགས་
དགེ་ལེགས་རྣམ་རྒྱལ། ལབ་མཁའ་ལྡིང་སྐུ་ཕྲེང་དང་པོ་འཇམ་དཔལ་བསོད་ནམས་
མཐུ་སྟོབས་དཔལ་འབར་དང་། ལབ་གསེར་གླིང་སྐུ་ཕྲེང་དང་པོ་འཇམ་དབྱངས་
འཇིགས་མེད་རལ་གྲི། ལབ་མཁན་སྤྲུལ་སྐུ་ཕྲེང་དང་པོ་མཁན་པོ་རིན་ཆེན་སེངྒེ་
བཅས་ཁྱད་དུ་འཕགས་པའི་སློབ་ཆེན་བརྒྱད་ཀྱི་གཙོས། སྐལ་བ་དང་ལྡན་པའི་
གདུལ་བྱ་བུ་སློབ་ཀྱིས་ས་སྟེང་ཁྱབ་པར་མཛད།
-4-



མཛད་པོའི་རྣམ་ཐར་མདོར་བསྡུས།
ལྗགས་རྩོམ་ལ་ཐུན་མོང་དང་ཐུན་མོང་མ་ཡིན་པའི་རིག་གནས་གང་མང་
ཞིག་བཞུགས་པར་གྲགས་ཀྱང་། ད་ལྟ་དངོས་སུ་བཞུགས་པ་རྒྱན་འཇུག་གཉིས་
ཀྱི་འགྲེལ་བ་དང་སྨན་གྱི་ལྷན་ཐབས། རྒྱུད་སྡེ་སོ་སོའི་ཆོ་ག་སོགས་པོད་ཆེན་
གསུམ་བཞུགས་པས་མཚོན་མདོར་ན་ཁོང་གི་སྐུ་ཚེ་གང་ལ་བསྟན་པ་དང་འགྲོ་
བའི་དོན་བློས་མི་འཁྱུད་པ་མཛད་མཐར། དགུང་གྲངས་ལྔ་བཅུ་ང་དྲུག་བཞེས་པ་
ན་རེ་ཞིག་ཞིང་འདིའི་མཛད་པ་མཐར་ཕྱིན་པའི་ཚུལ་བསྟན་ཏེ་རབ་བྱུང་བཅོ་ལྔ་
པའི་ས་བྱི་ཕྱི་ལོ་༡༨༨༨ལོའི་དཔྱིད་ཟླ་དང་པོའི་ཚེས་ཉེར་བཞི་ལ་པེ་ཅིན་དུ་དགོངས་
པ་རྫོགས་པའི་ཚུལ་བསྟན་ཏོ།། །།
ཁྲོ་ཐར་འཇམ་བློས་༢༠༡༢ལོའི་༥པའི་ཚེས༡༥ཉིན་སི་ཁྲོན་བོད་ཡིག་དཔེ་
རྙིང་མྱུར་སྐྱོབ་འཚོལ་སྒྲིག་ཁང་ནས་བྲིས།



དཀར་ཆག
དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་རྟོགས་བརྗོད་འཇིགས་མེད་
སྙན་འགྱུར་རྡོ་རྗེའི་གླུ་དབྱངས། ......
............. (1)
ཐུན་མོང་མིན་པའི་རྣམ་ཐར་ཤིན་ཏུ་གསང་བ་རྟོགས་བརྗོད་འཇིགས་མེད་སྙན་འགྱུར་
རྡོ་རྗེའི་གླུ་དབྱངས་ཀྱི་འགྲེལ་པ་ཟབ་གསང་དབང་ཆེན་བཞད་པའི་སྒྲ་དབྱངས།... (9)
སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།... （28)
རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་
ཤེལ་དཀར་མེ་ལོང་།......... ..................…............. （59)
དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་སྒོ་ནས་འཚང་རྒྱ་བའི་ལོ་རྒྱུས་
དབང་ཆེན་ཁྲོས་པའི་གད་རྒྱངས། ...
.......... (138)
བླ་མ་ལྔ་བཅུ་པ་ལ་མཆན་འགྲེལ་གསུང་བཤད་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་
ཀུན་བཟང་མཆོད་སྤྲིན།..
བ•བབ• (143)



༄༅། །དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་
རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་
གླུ་དབྱངས་ཞེས་བྱ་བཞུགས་སོ། །
སྡེབ་སྦྱོར་མཉམ་པའི་བྲིཏྟ་ལས་ཡི་གེ་བཅུ་བཞི་པ་ནུས་ལྡན་ལ། ཆིག་ཁྲི་
དྲུག་སྟོང་སུམ་བརྒྱ་གྱ་བཞི་ཡོད་པའི་ནང་གསེས། དཔྱིད་ཀྱི་ཐིག་ལེ་ཞེས་བྱ་བའི་
པྲསྟ་རས་མངོན་པར་མཛེས་པའོ།།
དུདྡྷདྲཧཔྲཀམཨཱཤཤཱནྱཏཱསུབནྡྷསུཏསྟིཙཏཧཱཁདནཱརིདཱགཱི། ཨ་ཧོ། སྟོང་
པའི་མཁའ་ལ་འདོད་པའི་འོ་མ་འཇོ། །སེམས་ཉིད་མོ་གཤམ་བུ་མོར་ཞེན་མེད་
བྱིན། །ཤུནུསྱཱཀམལབུརབྷབནནུབྷབ མཱཡཱཀརཱཏདྲམཧོཏདྨརིqསྟཏིལཿ ཉམས་
མྱོང་ནམ་མཁའི་པདྨོའི་མགོ་ལྕོག་ལྡེམ། །ཨེ་མ་དེ་འདྲའི་སྒྱུ་མ་མཁན་དེ་མཚར། །
ཤུབྷཾ།
བློ་ཡི་རི་དྭགས་ཉམས་མྱོང་བཏུང་བས་ཕོངས། །ཟིན་མེད་ཚིག་གི་སྨིག་
རྒྱུའི་རྗེས་ལ་བསྙེགས། །སླེབ་ཚེ་མོ་གཤམ་བུ་ཡི་འགྱིང་བག་མཐོང་། །སྐྲག་ཅིང་
སྐོམ་པའི་གདུངས་བས་དེའུ་གུམ། །དེ་ནས་ཡ་མ་བརླ་ཡི་དགོན་པར་སོང་། །
གྲོགས་གཞན་ཕྱོགས་ཅན་པད་རྩ་ཟ་མཐོང་ཚེ། །ཁོ་བོས་ཕྱོགས་མེད་ཆུ་ཡི་ཟླ་བ་
ཟོས། །ལུས་རྩལ་རྫོགས་ཏེ་ནམ་མཁའི་མཐོངས་ལ་བལྟས། །ཡིད་འོང་བ་གམ་
མཐོན་པོས་ནམ་མཁའ་ཉིད། ་ །འབིགས་སྙམ་བྱེད་པས་རེ་ཞིག་དེ་ལ་ཡེངས། །
བལྟས་ཀྱིན་བལྟས་ཀྱིན་དེ་ཡང་རི་བོང་གི །ར་ལས་བཅོས་པར་མཐོང་ནས་ཞེན་པ་
-1-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང༌།
བྲལ། །འོན་ཀྱང་དེ་ཡི་རྩེ་ན་ལུས་སེམས་ཀྱི། །རྩལ་ཀུན་མངོན་རྫོགས་རི་དྭགས་
རྒྱལ་པོ་འགའ། །ནམ་མཁའི་པད་མོའི་ཚལ་དུ་རྩེན་མཐོང་ནས། །འགྲོ་བ་མེད་
བཞིན་འགྲོ་ལ་སྤྲོ་བ་བྱུང་། །ཕྱིན་པས་བགྲོད་དཀའི་ཆུ་ཀླུང་འཕྱོ་བར་སྣང་། །
བརྒལ་ཀྱིན་བརྒལ་ཀྱིན་གང་ཡང་རེག་པ་མེད། །བལྟས་པས་སྨིག་རྒྱུ་ཆུ་རུ་འཁྲུལ་
མཐོང་སྟེ། །འཇིགས་མེད་ངང་ལ་རེ་ཞིག་ཉལ་ཏེ་བསྡད། །དེ་ནས་ཕྱོགས་ཀུན་མུན་
པས་ཁེབས་པ་མཐོང་། །སྐྲག་སྟེ་བལྟས་པས་གར་སོང་ཆ་མེད་ཡལ། །ཤིན་ཏུ་
དགའ་སྟེ་སྒྱུ་མ་ལ་སོགས་ཀྱི། །དཔེས་མཚོན་གར་སྟབས་དུ་མ་བསྒྱུར་ཏེ་བཞག །
དེ་རྗེས་སྒྱུ་མའི་གྲོང་ཁྱེར་ཆེན་པོ་རུ། །ལུས་མེད་ལུས་ཀྱི་མཛེས་པ་ངོམ་པའི་ཕྱིར། །
ཕྱིན་པས་མིག་དང་བྲལ་བའི་སྐྱེ་བོ་དག །ཧ་ཅང་ལྟད་མོར་ཡེངས་པས་བྱ་བ་ཤོར། །
ཀྱེ་ཧོ་ནམ་མཁར་ཉི་མ་ཤར་བ་ལ། །ལྟ་བ་སེམས་ཀྱི་བུ་དེས་བཏུང་པའི་ཕྱིར། །
ནམ་མཁའི་མཐོངས་ལ་གནས་པའི་འོ་རྐྱལ་ལ། །རྩེ་ལྔའི་མདུང་ཐུང་ངར་མ་བརྒྱབ་
སྟེ་བཞག །དབུས་ཀྱི་སྤོ་མཐོའི་བང་རིམ་རྣམ་པ་བཞིར། །བདེ་ཆེན་འོ་མས་མྱོས་
པའི་ཁྱེའུ་དེ། །མོ་གཤམ་བུ་མོའི་གྲོགས་དང་རྩེ་བ་ན། །ཁྱོ་ཤུག་སོ་སོའི་བྱེ་བ་ངས་
མ་ཤེས། །ཨ་ཧོ་ནམ་མཁའི་དབྱིངས་ལ་རྡོ་རྗེ་བསྣུན། །རིགས་བཞིའི་པདྨ་རྒྱས་
པའི་སྦྲང་རྩི་དེ། །འཐུང་ཞིང་འཐུང་ཞིང་ངོམས་པ་མེད་པའི་ངང་། །བརྗོད་མེད་
ཉམས་བརྒྱ་འཕེལ་བ་ཨེ་མ་ཧོ། །དེ་ཚེ་ཕྱོགས་རིས་བྲལ་བའི་ཐ་གྲུ་ལ། །སྤྲིན་པ་
གཡོ་བ་གཡོ་བར་ཆགས་པ་གང་། །མོད་ལ་ཐིམ་པས་དབྱིངས་སུ་དབང་པོའི་གཞུ། །
རྣམ་པར་བཀྲ་ཡང་བལྟས་ན་མཐོང་བ་མེད། །འཇའ་དེ་ནམ་མཁའ་སྟོང་པ་ཡལ་
ཡལ་ཏེ། །སློང་བྱེད་སྐྱོན་བྲལ་ནམ་མཁའི་མདངས་ངོམ་ཚེ། །བསྒྲིམས་ནས་བལྟས་
ཀྱང་གང་ཡང་མ་མཐོང་ནས། །བྱ་རྩོལ་སྨྲ་བརྗོད་བྲལ་བའི་ངང་ལ་ཡུར། །གཡའ་
-2-



དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས། །
དག་མཁའ་ལ་འཇའ་ཚོན་དཀར་པོས་བྲེས། །བལྟས་པས་མཁའ་ཡང་འཇའ་ལ་
འཇའ་ཡང་མཁའ། །འདི་ཡི་དབྱེ་བ་ངས་ཀྱང་མ་ཤེས་ཏེ། །དེ་ཚེ་ང་ཡང་ནམ་
མཁའི་མཐོངས་ལ་ཡིབས། །དེ་ནས་ཤིན་ཏུ་རྣམ་དག་ནམ་མཁའ་ལ། །འོད་སྟོང་དྲ་
བ་གཡོ་བའི་ཉི་མ་ཤར། །ཉི་མ་དེ་ཡང་མཁའ་ལས་ཐ་མི་དད། །ནམ་མཁའ་དེ་ཡང་
ཉི་མར་ངོ་བོ་གཅིག །ཨེ་མ་བལྟ་བྱའི་ཡུལ་དང་ལྟ་བྱེད་མིག །གང་ཡང་མེད་ཀྱང་
སྔོན་ཆད་མ་མཐོང་བའི། །ངོ་མཚར་ལྟད་མོ་ཆེན་པོ་འདི་མཐོང་གིས། །ད་ནི་བདག་
ལ་བལྟ་བྱ་ཅི་ཡང་མེད། །གལ་གནད་རི་བོང་རྭ་ཡི་ཐེམ་སྐས་ལ། །རྐང་ལག་སྐྱོད་
པ་མེད་པར་འཛེགས་པ་ཡིས། །ནམ་མཁའི་པདྨོའི་དགའ་ཚལ་ཉམས་དགའ་བར། །
ཕྱིན་ནས་བདེ་བར་ཉལ་བའི་རྣལ་འབྱོར་པས། །དམིགས་མེད་སྐུ་གསུམ་གངས་
རིའི་རྩེ་མོ་ནས། །ཟླ་མེད་སྟོབས་བཅུའི་སྦར་ཁྱིམ་གཡོ་བཞིན་དུ། །ཚད་མེད་
སྤངས་རྟོགས་ཡོན་ཏན་མངོན་གྱུར་ཚུལ། །འཇིགས་མེད་སྙན་འགྱུར་རྡོ་རྗེའི་གླུ་རུ་
བླངས། །ཐུན་མོང་མིན་པའི་རྣམ་ཐར་ཤིན་ཏུ་གསང་བ་ལས། །བཤེས་གཉེན་
བསྟེན་པ་ནས་མི་སློབ་པའི་ཟུང་འཇུག་གི་བར་གྱི་རྟོགས་པའི་ཡོན་ཏན་རྒྱུད་ལ་
སྐྱེས་ཚུལ། བརྡའི་སྒོ་ནས་འཇིགས་མེད་རྡོ་རྗེའི་གླུ་རུ་བླངས་པའི་ལེའུ་སྟེ་དང་
པོའོ།། །།གུབྱ། །
ཨེ་ཧོ། ཡེ་དག་སྟོང་པ་ཆེན་པོའི་ནམ་མཁའ་ལ། །བདེ་ཆེན་བཅུ་གཉིས་
བདག་པོའི་རྩེ་འཇོ་ཅན། །མི་སློབ་ཟུང་འཇུག་གྲུབ་པའི་རྣལ་འབྱོར་ངའི། །གནས་
ཚུལ་སླར་ཡང་རབ་གསལ་གཏམ་གྱིས་འཆད། །བཤེས་གཉེན་བསྟེན་ནས་མི་སློབ་
ལམ་གྱི་བར། །ངོ་མཚར་ས་ལམ་ཇི་ལྟར་བགྲོད་པའི་ཚུལ། །རྣམ་ཐར་ལེའུ་དང་
པོར་བཤད་ཟིན་ཕྱིར། །འདི་ན་ད་ལྟའི་གནས་ཚུལ་དྲང་པོར་སྨྲ། །ལོངས་སྤྱོད་
-3-



མཁྱེན་བརྩེའི་འོད་སྣང་ལས།
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
རྫོགས་དང་ཁ་སྦྱོར་བདེ་ཆེན་སོགས། །མི་སློབ་རྒྱལ་བའི་ཡོན་ཏན་རྣམ་པ་བདུན། །
ཁོ་བོས་ལེགས་པར་མངོན་དུ་བྱས་ཟིན་གྱི། །ད་ནི་བདག་ལ་བསྒྲུབ་བྱ་ཅི་ཡང་མེད། །
སྟོང་ལ་སླར་མི་ལྡོག་པར་བློ་ཞུགས་བཞིན། །ཐ་སྙད་རེས་འཇོག་མེད་པར་མཐོང་
བ་ཡིས། །བདེན་གཉིས་ལག་མཐིལ་སྐྱུ་རུ་ར་ལྟར་རིག །ད་ནི་བདག་ལ་མཉམ་
རྗེས་དབྱེ་བ་མེད། །རྣམ་ཀུན་མཁྱེན་པའི་ཉི་མ་བདག་རྒྱུད་ལ། །ཤར་ཟིན་དེ་ཕྱིར་
དུས་གསུམ་དངོས་པོ་ཀུན། །རེས་འཇོག་མེད་པར་མངོན་སུམ་རྟོགས་ཟིན་པས། །
ད་ནི་བདག་ལ་དཔྱད་བྱ་ཏིལ་ཙམ་མེད། །ཐུབ་པའི་གསུང་རབ་མདོ་སྔགས་མ་
ལུས་པའི། །དགོངས་དོན་ཚུལ་བཞིན་རྟོགས་ཏེ་ཉམས་བླང་མཐུས། །ཉིང་དགོས་
མཐར་ཐུག་རྒྱུད་ལ་སྐྱེས་ཟིན་ཕྱིར། །ད་ནི་བདག་ལ་ཐེ་ཚོམ་རྡུལ་ཙམ་མེད། །
བགྲང་ཡས་རིག་པའི་གནས་རྣམས་རྒྱ་ཆེ་ཡང་། །དེ་ཀུན་རྣམ་ཀུན་མཁྱེན་པས་
མངོན་གཟིགས་ལ། །ཡེ་ཤེས་དེ་ཡང་བདག་ལ་སྐྱེས་ཟིན་ཕྱིར། །ད་ནི་བདག་ལ་
ལྐོག་གྱུར་འགའ་ཡང་མེད། །འདི་ན་ཐམས་ཅད་མཁྱེན་པར་ཁས་འཆེ་འགའ། །
ཚིག་རྐང་རེ་རེའི་དོན་ཙམ་དྲིས་ནའང་། །ཁྲོའམ་ཡང་ན་ཐབས་ཀྱིས་བཟློག་རྣམས་
ཀྱིས། །ད་ནི་བདག་ལ་ནམ་ཡང་བསྒྲུན་དུ་མེད། །དེས་ན་བཅུ་ཕྲག་རིག་པའི་
དཀའ་གནས་སམ། །བྱུང་དང་འབྱུང་འགྱུར་ལུང་དུ་སྟོན་པ་སོགས། །འདྲི་བར་
འདོད་རྣམས་བདག་ལ་དྲིས་ཤིག་དང་། །ད་ནི་བདག་ལ་ལན་གྱིས་ཐོགས་པ་མེད། །
དེ་བཞིན་སྒྱུ་མའི་འཕྲུལ་ལ་དད་ན་ཡང་། །བདག་ལ་དེ་མཐུན་གསོལ་བ་ཐོབ་ཅིག་
དང༌། །གྲུབ་ཐོབ་བརྒྱ་ཕྲག་ཐོས་པ་དགའ་སོགས་དང་། །ད་ནི་བདག་ལ་ཁྱད་པར་
ཏིལ་ཙམ་མེད། །མཐུ་སྟོབས་ནུས་པའི་རྩལ་ལ་མོས་གྱུར་ཀྱང་། །གམ་དུ་ཤོག་ལ་
འདོད་དོན་སྨྲོས་ཤིག་དང༌། །རི་རབ་སོར་མོའི་རྩེ་ལ་བླང་དགོས་ཀྱང༌། །ད་ནི་



དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས།
བདག་ལ་ཉམ་ང་སྤུ་ཙམ་མེད། །གཏམ་འདི་ནམ་ཡང་དབྱུང་བྱ་མིན་མོད་ཀྱང་། །
མིག་འདྲའི་སློབ་མ་ཁྱོད་ཀྱི་ཞལ་མ་ལྡོག །མ་སྦས་གསང་པོར་བཤད་ན་དེ་ཡིན་ཏེ། །
ད་ནི་བདག་ལ་རྣམ་ཐར་དེ་ལས་མེད། །དེང་དུས་སྐྱེ་བོའི་བློ་གྲོས་གྱོ་མོག་གིས། །
ངོ་མཚར་གསང་ལས་ཆེས་གསང་གདོང་ལྔ་པའི། །ནུ་སྐྱེས་ནམ་ཡང་ཐུབ་པར་
དཀའ་བས་ན། །ཁྱོད་ཀྱིས་ཚུལ་འདི་བརྐུས་པའི་ནོར་བཞིན་སྤོས། །ཐུན་མོང་མིན་
པའི་རྣམ་ཐར་ཤིན་ཏུ་གསང་བ་ལས། འབྲས་བུ་མངོན་དུ་བྱས་ཟིན་པའི་སྐབས་ཀྱི་
ཡོན་ཏན་གྱི་ཁྱད་པར་འགའ་ཞིག་དྲང་པོར་སྨྲས་པའི་ལེའུ་སྟེ་གཉིས་པའོ།། །།ཤིན་ཏུ་
གསང་མ་བ་གུརྒྱ།
ཨེ་ཧོ། སྟོབས་བཅུ་མི་འཇིགས་བཞི་ཡི་དཔའ་གདེང་བརྟན། །སྐུ་གཉིས་
ཟུང་དུ་འཇུག་པའི་དོ་ཀེར་ལྡེམ། །བདེན་དོན་སྟོང་པ་ཆེན་པོའི་ཅང་ཏེའུ་ཁྲོལ། །
འཇིགས་མེད་རྣལ་འབྱོར་ང་ཡི་བཞེད་དོན་སྨྲ། །སརྒ་སྔ་མ་གཉིས་སུ་བཤད་པ་ཡི། །
གང་ཡང་ཚད་བཟུང་བྲལ་བའི་ཡོན་ཏན་ཀུན། །སེམས་ཅན་ཁོ་ནའི་དོན་དུ་
བསྒྲུབས་བསྒྲུབས་ནས། །ད་གཟོད་དེ་ལ་སྦས་ཏེ་སུ་ལ་སྟོན། །དེ་ཕྱིར་ཐམས་ཅད་
མཁྱེན་པ་འགྲོ་འདོད་རྣམས། །བདག་ལས་གདམས་པའི་བགོ་སྐལ་ལོངས་ཤིག་
དང་། །ཁོ་བོས་རང་ཉིད་གང་ལ་ཕྱིན་པ་ཡི། །ལམ་དེ་སྦས་གསང་མེད་པར་གསལ་
པོར་སྟོན། །ཁྱེད་ཅག་མདོ་ཁམས་སྒང་དྲུག་སྐྱེ་བོ་ཀུན། །ཕལ་ཆེར་ཁོ་བོའི་དངོས་
ཀྱི་གདུལ་བྱ་ཡིན། །དེ་ཕྱིར་ཀུན་གྱིས་འདུན་པ་སྐྱེད་ཅིག་དང་
། །ད་རེས་ཡང་དག་
ལམ་ལ་ང་ཡིས་བཀྲི། །བདག་ལ་དགེ་འབྲེལཾ་དངོས་སུ་གྲུབ་རྣམས་ཀྱིས། །གལ་ཏེ་
ཚེ་འདིར་ལམ་སྣ་མ་ཟིན་ཀྱང་། །ཁོ་བོ་མ་འོངས་ཤམྦྷ་ལར་བགྲོད་ཚེ། །ངེས་པར་
རྗེས་འཛིན་གསང་ཆེན་ལམ་ལ་འགོད། །དེ་ཡང་བློན་པོ་ཧ་ནུ་མན་དྷ་དང་། །རུ་
-5-



་༌ མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པའི་མཆོག་གོམ་དམག་དཔོན་ཧུ་ནུའི་ཞབས།: ་ །བགྲང་ཡས་དག་པའི་དཔུང་
ཚོགས་བཅས་པ་ཀུན། །བདག་གི་སྒྱུ་འཕྲུལ་རོལ་བ་ཁོ་ན་ཡིན། །ཁོ་བོའི་རྣམ་ཐར་
རྣ་བར་ཐོས་པའམ། །མིང་ཙམ་རང་གར་ངག་ཏུ་ཟློ་བའམ། །འཁྲུགས་བཞིན་མིག་
གིས་མཐོང་བ་ཡན་ཆད་ཀྱང་། །དེ་ཚེ་ཕལ་ཆེར་ངེས་པར་རྗེས་འཛིན་བྱེད། །གལ་
ཏེ་དུས་འདིར་ལས་གཞན་དབང་གྱུར་ཀྱང་། །མ་འོངས་སངས་རྒྱས་ཟླ་བ་ཀླུ་ཡི་
ངོར། །ཁོ་བོ་མཆོག་གི་སྤྲུལ་སྐུར་སུངས་རྒྱས་ཚེ། །ངེས་པར་ཐེག་པ་ཆེན་པོའི་ལམ་
ལ་འགོད། །ནམ་ཡང་ཕྱོགས་བཅུའི་རྒྱལ་བ་ཐམས་ཅད་དང་། །གསང་གསུམ་སྒྱུ་
མའི་རྩེ་འཇོས་དུས་འདའ་བས། །རེས་འགའ་ཟ་དང་རེས་འགའ་ཉལ་སོགས་སུ། །
སྣང་ཡང་ཟ་ཉལ་ཕུལ་བར་རྟོགས་མི་རུང་། །སྟོད་སྨད་ཀུན་ཏུ་བགྲོད་ཅིང་སྐལ་
ལྡན་ལ།. །མན་ངག་སྟོན་དང་འབུལ་སྐྱེས་ལེན་སོགས་ཀྱང་། །གདུལ་བྱའི་བསོད་
ནམས་སྤེལ་བ་ཁོ་ནའི་ཆེད། །ཡིན་ཕྱིར་སྲེད་པ་ཅན་དུ་འཁྲུལ་མི་འཚལ། །མདོར་
ན་བདག་གི་མཐའ་ཡས་གསང་གསུམ་འཕྲུལ།.་ །མཁའ་བས་རྒྱ་ཆེ་ཆུ་སྲིན་གྲོང་
ལས་ཟབས། །ལྷུན་པོ་ལས་མཐོ་ཕྲ་རབ་རྡུལ་ལས་ཞིབ། །དེ་ཕྱིར་སུས་ཀྱང་ཚད་
བཟུང་བྱར་མི་བཏུབ།. །གཞལ་ཡས་སྐྱེ་ལྡན་བླ་ན་འཕྱོ་བ་ཡི། །མྱོང་བའི་དཔྱིད་
གྱུར་སོར་མ་ཁ་འབྱེད་ཕྱིར། །བྱང་ཆེན་སྣང་བ་རྙེད་པའི་རྣལ་འབྱོར་པ། །ཨ་ཧོ་ངོ་
མཚར་བས་ཀྱང་ངོ་མཚར་ཆེ། །དེ་ལྟར་མཐའ་ཡས་ཡོན་ཏན་འཇིག་རྟེན་མིག །
བདག་རྒྱུད་ཀུན་གསལ་ཡངས་པོར་ཤར་བ་ཡི། །གསང་ལས་ཡང་གསང་རྣམ་ཐར་
ཆུ་འཐུང་ཕོད། །ད་རེས་དམ་ལྡན་ཐོས་འཛིན་པདྨར་སྤྲོས། །སྙན་འགྱུར་ཚངས་བྱུང་
སྐེད་མེད་ཁ་ཆུ་ན་ཆུང་མས། །གསང་ལས་ཡང་གསང་སིནྡྷ་ཝཱ་རའི་ལང་ཚོ་ཅན། །
གསལ་དཀྲོལ་འདབ་ཕྲེང་འབྱེད་པའི་མཛའ་བོར་བཀུག་པ་འདིས། །འཇོ་སྟེར་
-6-



དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེའི་རྟོགས་བརྗོད་འཇིགས་མེད་སྙན་འགྱུར་རྡོ་རྗེའི་གླུ་དབྱངས།
བསུང་མངར་འཕྲོ་བའི་རྩེ་དགའ་འཕེལ་བར་ཤོག །ཐུན་མོང་མིན་པའི་རྣམ་ཐར་
ཤིན་ཏུ་གསང་བ་ལས། འབྲེལ་ཚད་དོན་ལྡན་གྱི་རྣམ་ཐར་ཟུར་ཙམ་ཤིན་ཏུ་གསལ་
བར་བཤད་པའི་ལེའུ་སྟེ་གསུམ་པའོ།། །།
རྣམ་ཐར་ཤིན་ཏུ་གསང་བ་འདི་ནི། ཐུན་མོང་དང་ཐུན་མོང་མ་ཡིན་པའི་
ཤེས་བྱའི་གནས་མཐའ་དག་ལ་རྣམ་པར་དཔྱོད་པའི་བློ་གྲོས་ཀྱི་རྩལ་ཀུན་མངོན་
པར་རྫོགས་པའི་མཁས་པ་ཆེན་པོ། དད་པ་དང་གཏོང་བ་ལ་སོགས་པའི་ཡོན་ཏན་
གྱི་དཔལ་གྱིས་མཐོ་ཞིང་། བསླབ་པ་རིན་པོ་ཆེས་ཐུགས་ཀྱི་བང་མཛོད་ཁེངས་པ།
སེར་ཤུལ་གྲྭ་རིགས་དགེ་སློང་བསྟན་པ་དོན་འགྲུབ་པས། ཁྱོད་ཀྱི་གསང་བའི་རྣམ་
ཐར་རྣམས་ཅིས་ཀྱང་ཡི་གེར་འཁོད་པ་ཞིག་དགོས་ཞེས་ཡང་ཡང་ནན་ཆེན་པོས་
སྐུལ་ཚེ། སྙིང་དང་འདྲ་བའི་གདུལ་བྱ་རིན་པོ་ཆེ་ལྟ་བུས་གང་ཟག་འདི་ལ། རྣམ་
ཐར་ཤིན་ཏུ་གསང་བ་རྣམས་ངེས་པར་འཆད་འོས་པར་མཐོང་ནས་འཆད་འདོད་ཀྱི་
ཁར་དགའ་ལྡན་བྱང་རྩེ་བ་ངེས་པ་དོན་གྱི་མཁས་གྲུབ་ཆེན་པོ་དགེ་བཤེས་རིན་པོ་
ཆེ་བྱང་ཆུབ་མཐའ་ཡས་ཀྱིས་ཀྱང་། སྔ་སོར་དཀའ་བཅུ་བ་བྱམས་པ་ཆོས་གྲགས་
ལ་སྩལ་བའི་བསླབ་བྱར། མི་སློབ་ཟུང་འཇུག་ག་པུར་དབང་པོ། །བདག་རྒྱུད་ཁྱབ་
འཇུག་རྫིང་དུ་ཤར་མཐུས། །ཟབ་གསང་འོད་དཀར་སྤྲོ་བར་སྤོབས་ཀྱང་། །རེ་
ཞིག་འདི་ཡིས་ཆོག་གོ་གྲོགས་སོ། །ཞེས་མི་སློབ་ཟུང་འཇུག་གྲུབ་པའི་འགྱུར་མེད་
རྡོ་རྗེའི་ཞལ་བཞེས་ཀྱི་བཀའ་དྲིན་རླབས་པོ་ཆེ་ཁུར་དུ་བསྩལ་བ་འདི་དང་མཐུན་
པའི་གསང་བའི་རྣམ་ཐར་ཞིག་ངེས་པར་གནང་དགོས་སོ་ཞེས་ཡང་ཡང་བཀས་
སྩོལ་བས་ཀྱང་མཚམས་སྦྱར་ཏེ། མདོ་ཁམས་ཀྱི་སྔགས་སྨྱོན་༧དཔལ་དབང་ཆེན་
གར་གྱི་དབང་ཕྱུག་དགྱེས་རབ་རྡོ་རྗེ་ཞེས་གྲགས་པས། ལམ་འབྲས་སྤྱོད་ཚུལ་
-7-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
རྣམས་ཉམས་མཚར་དུ་རྡོ་རྗེའི་གླུའི་ལམ་ནས་དྲངས་ཤིང་། སན་ཕྱི་མ་གཉིས་གོ་
བདེ་བའི་ལུགས་སུ་བགྱིས་ཏེ་བཤད་པའི་རྣམ་ཐར་སརྒ་གསུམ་པ་འདི་རེ་ཞིག་
རྫོགས་སོ།། །།གཉྫིར་གུ་ཧྱ། ཨོཾཐ། དགེའོ།། །
-8-



༄༅། །ཐུན་མོང་མིན་པའི་རྣམ་ཐར་ཤིན་ཏུ་གསང་བ་རྟོགས་བརྗོད་འཇིགས་མེད་
སྙན་འགྱུར་རྡོ་རྗེའི་གླུ་དབྱངས་ཀྱི་འགྲེལ་པ་ཟབ་གསང་
དབང་ཆེན་བཞད་པའི་སྒྲ་དབྱངས་
ཞེས་བྱ་བ་བཞུགས་སོ། །
རྗེ་བཙུན་བླ་མ་དམ་པ་ཐུགས་རྗེ་ཆེན་པོ་དང་ལྡན་པ་རྣམས་ཀྱི་ཞབས་ལ་ཕྱག་
འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་རྗེས་སུ་བཟུང་དུ་གསོལ། ཁྱབ་
བདག་པདྨ་དབང་གི་རྒྱལ་པོ་དང་། །དབྱེར་མེད་དཔལ་ལྡན་བླ་མར་མགོས་བཏུད་
ནས། །ཆེས་ཆེར་གསང་བ་རྡོ་རྗེའི་གླུ་ཡི་དོན། །གོ་སླའི་ངག་གིས་ཅུང་ཟད་དབྱེ་
བར་བྱ། །
འདིར་གང་བཤད་པ་སྐབས་སུ་བབས་པའི་གཞུང་ནི། ཁོ་བོའི་རང་རྣམ་
འཇིགས་མེད་སྙན་འགྱུར་རྡོ་རྗེའི་གླུ་དབྱངས་སུ་གྲགས་པ་འདི་ཉིད་ཡིན་ལ། དེས་
ན་འདི་འཆད་པ་ལ་གསུམ། ཀླད་ཀྱི་དོན། གཞུང་གི་དོན། མཇུག་གི་དོན་ནོ། །
དང་པོ་ནི། ཨ་ཧོ་ནས་མཚར་གྱི་བར་ཡི་གེ་འབྲུ་གཉིས་དང་རྐང་པ་བཞིས་སྟོན་ཏེ།
དེ་ཡང་ཨ་ཧོའི་ཨས་ནི་ཡུལ་སྟོང་པ་ཉིད་མཚོན་ལ་ཧོས་ནི་ཡུལ་ཅན་བདེ་བ་ཆེན་
པོའི་ཡེ་ཤེས་མཚོན་ནོ། །འདིར་ཐོག་མར་སྦྱར་བ་ནི་གཞུང་འདིའི་བརྗོད་བྱའི་གཙོ་
བོ་བདེ་སྟོང་གི་ཡེ་ཤེས་ཡིན་པ་ཉིད་གོ་བའི་ཆེད་དུའོ། །ཚིགས་བཅད་ཀྱི་སྟོང་པའི་
ནམ་མཁའ་ནི། བརྟན་པ་དང་གཡོ་བའི་ཆོས་ཐམས་ཅད་རང་བཞིན་གྱིས་རྣམ་པར་
དག་པའི་གསལ་བྱེད་དང་། འདོད་པའི་འོ་མ་འཇོ་བ་ནི་སྟོང་བཞིན་དུ་བླ་མས་



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གདམས་ངག་གི་རྒྱུན་ལེགས་པར་བསྩལ་བའི་དོན་ནོ། །
སེམས་ཉིད་མོ་གཤམ་བུ་མོ་ཞེས་པ་ནི། དཔེ་མོ་གཤམ་གྱི་བུ་མོ་ཐ་སྙད་དུ་
ཡང་མེད་པ་བཞིན་དུ། དཔེ་ཅན་སེམས་སམ་རྣམ་པར་རིག་པ་ཡང་རང་བཞིན་
གྱིས་མེད་པའི་དོན་དང་། དེ་ལ་ཞེན་མེད་དུ་བྱིན་པ་ནི། གདམས་དོན་བདེན་ཞེན་
དང་བྲལ་བ་ཉམས་སུ་བླངས་པའི་དོན་ནོ། །ཉམས་མྱོང་ནམ་མཁའི་པདྨོའི་མགོ་
ལྕོག་ལྡེམ་པ་ནི། དཔེ་ནམ་མཁའི་མེ་ཏོག་ཐ་སྙད་དུ་ཡང་མེད་པ་བཞིན་དུ། དཔེ་
ཅན་ཉམས་རྟོགས་ཀྱི་ཡོན་ཏན་རྣམས་ཀྱང་དོན་དམ་པར་དཔྱད་བཟོད་དུ་མེད་པའི་
དོན་དང་། མགོ་ལྕོག་ལྡེམ་པ་ནི། དཔེ་ཅན་དུ་ལེགས་པར་སྐྱེས་པའི་དོན་དུ་སྦྱར་
ཡང་རུང་ངོ་། །རྐང་པ་བཞི་པའི་ཨེ་མ་ནི། ངོ་མཚར་བའི་ཆོ་ག་དང་། དེ་འདྲའི་སྒྱུ་
མ་མཁན་དེ་ནི་བླ་མ་སྟེ། དཔེ་དེ་ཉིད་ཀྱིས་མེད་བཞིན་དུ་རྡེའུ་ཤིང་སོགས་རྟ་གླང་
དུ་སྤྲུལ་ནུས་པ་བཞིན་དུ། དཔེ་ཅན་གྱིས་ཀྱང་བརྟག་བཟོད་པ་མེད་བཞིན་དུ་
གདམས་ངག་བསྟན་ནས་གཞན་རྒྱུད་གྲོལ་དུ་གཞུག་ནུས་པའི་དོན་དང་། མཚར་
བ་ནི་འདིར་ཡོན་ཏན་གྱི་ཁྱད་པར་དེ་ལྟ་བུ་མཐོང་བ་ལ་ལྷག་པར་མགུ་བའི་དོན་ཏེ་
ཆེ་བ་བརྗོད་པའི་གསལ་བྱེད་དོ། །
གཉིས་པ་ལ་གསུམ། ལམ་སྐྱེས་པའི་ཚུལ་བཤད་པ། འབྲས་དུས་ཀྱི་ཡོན་
ཏན་གྱི་ཁྱད་པར་བཤད་པ། འབྲེལ་ཚད་དོན་ལྡན་དུ་འགྱུར་ཚུལ་བཤད་པའོ། །
དང་པོ་ལ་གཉིས། ཐོས་བསམ་ཇི་ལྟར་བྱས་པ་དང་། ཉམས་མྱོང་ཇི་ལྟར་སྐྱེས་པའི་
ཚུལ་ལོ། །དང་པོ་ནི་བློ་ཡི་རི་དྭགས་སོགས་རྐང་པ་བཞིས་བསྟན་ཏོ། །དེ་ལ་རྐང་
པ་དང་པོའི་བློ་ཡི་རི་དྭགས་ནི། དཔེ་དེ་ཉིད་ཁྱི་དང་རྔོན་པ་དང་རིས་མཐུན་གྱི་འཚེ་
བ་སོགས་ལ་འཇིགས་ནས། ཕལ་ཆེར་བག་ཕེབས་དང་བྲལ་བ་བཞིན་དུ། དཔེ་
སཟས་
-10-



ཐུན་མོང་མིན་པའི་རྣམ་ཐར་ཤིན་ཏུ་གསང་བའི་འགྲེལ་པོ་ཟབ་གསང་དབང་ཆེན་བཞད་པའི་སྒྲ་དབྱངས།
ཅན་ཀྱང་སྐྱེ་རྒ་ན་འཆི་སོགས་ཀྱི་སྡུག་བསྔལ་ལ་འཇིགས་ནས་བག་ཕེབས་དང་
བྲལ་བ་ཞིག་ཐོས་པའི་སྔ་རོལ་དུ་ཡང་ཡོད་པའི་དོན་ནོ། །ཉམས་མྱོང་བཏུང་བས་
ཕོངས་པ་ནི། དཔེ་ལ་རྔོན་པ་སོགས་ཀྱིས་སྐམ་ལ་དེད་པའི་ཚེ་བཏུང་བས་ཕོངས་པ་
བཞིན་དུ། དཔེ་ཅན་ཡང་ཐོས་པ་མེད་པའི་གནད་ཀྱིས། ཉམས་མྱོང་གིས་ཕོངས་
པའི་དོན་ནི། །རྐང་པ་གཉིས་པའི་དོན་ནོ། །དཔེ་ཉིད་ཀྱིས་སྨིག་རྒྱུ་ཆུ་རུ་འཁྲུལ་
ནས་ཐག་རིང་པོ་སྒྲོད་པ་བཞིན་དུ། དཔེ་ཅན་གྱིས་ཀྱང་ཟིན་པ་མེད་པའི་ཚིག་གི་
རྗེས་སུ་འབྲང་བས་ཐོས་བསམ་ཁོར་ཡུག་ཏུ་བྱས་པའི་དོན་ནོ། །སླེབས་ཚེ་ནི་དཔེ་
ལ་གང་དུ་བསྙེག་པའི་སར་སླེབས་པ་དང་དཔེ་ཅན་ལ་འདིར་ཚིག་དོན་ཕུགས་ཆོད་
པའི་དོན་དང་སྦྱར་རོ། །མོ་གཤམ་བུ་ཡི་འགྱིང་བག་མཐོང་བ་ནི། དཔེ་ལ་ཆུ་ཉིད་
མོ་གཤམ་གྱི་བུ་མོ་འགྱིང་བའི་དཔེར་སོན་པ་དང་། དཔེ་ཅན་མ་དེའི་ཚེ་ལྟ་བ་ལ་
འཕྲིག་ཚུད་དེ། སྟོང་པའི་དོན་གསལ་བ་ཞིག་རྟོག་པའི་དོན་ནོ། །རྐང་པ་བཞི་པའི་
དོན། དཔེ་ཉིད་ཆུ་མེད་དེ་སྐོམ་པས་གདུངས་བས་འཆི་ཚད་ཚད་པ་བྱུང་བའི་དོན་
དང༌། དཔེ་ཅན་ལ་ཐོག་མེད་ནས་ཡོད་ཡོད་དུ་བཟུངས་བའི་ད་གློ་བུར་དུ་ཡལ་བས་
འཇིགས་ཆུམ་ཆུམ་དང༌། ལས་འབྲས་ཀྱི་རྟེན་དུ་གྱུར་པའི་ང་ཡང་བརླགས་སམ་
སྙམ་དུ་ཐེ་ཚོམ་ཆེན་པོ་སྐྱེས་པའི་དོན་ནོ། །
གཉིས་པ་ལ་གཉིས། ལམ་ཐུན་མོང་བ་རྒྱུད་ལ་སྐྱེས་པའི་ཚུལ་དང་།
སྔགས་ཀྱི་མངོན་རྟོགས་རྒྱུད་ལ་སྐྱེས་པའི་ཚུལ་ལོ། །དང་པོ་ནི། དེ་ནས་ཡ་མ་བརླ་
སོགས་རྐང་པ་བཞིས་སྟོན་ནོ། །དེ་ལ་རྐང་པ་དང་པོའི་དེ་ནས་ནི། མཚམས་སྦྱོར་
བའི་ཚིག་གོ །ཡ་མ་བརླ་ཡི་དགོན་པར་སོང་བ་ནི་སྣང་ཚུལ་ལ་བདེན་པར་སྣང་
ཡང་། གནས་ཚུལ་ལ་རྫུན་པའི་གསོག་གསོབ་ཀྱི་ཉམས་ལེན་ལ་ཞུགས་པའི་དོན་
-11-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ནོ༑ ༑རྐང་པ་གཉིས་པའི་གྲོགས་གཞན་ནི། དེང་དུས་ཀྱི་དགེ་སྦྱོར་ལ་ཞུགས་པ་
ཕལ་ཆེ་བའོ། །ཕྱོགས་ཅན་གྱི་པད་རྩ་ཟ་བར་མཐོང་བ་ནི། དེ་རྣམས་རྟག་ཆད་གང་
རུང་གི་ཕྱོགས་ལ་ཞེན་པའི་ཉམས་ལེན་ལ་ཞུགས་པའི་དོན་དང་། དེ་ཡང་རགས་པ་
པདྨའི་རྩ་བ་ཟ་བ་སྟེ། ཕལ་ཆེར་རྟག་མཐའི་ཕྱོགས་ཅན་གྱི་དགེ་སྦྱོར་ལ་ཞེན་པའི་
དོན་ནོ། །རྐང་པ་གསུམ་པའི་ཁོ་བོ་ནི། གོ་བར་ཟད་ལ། ཕྱོགས་མེད་པ་ནི་རྟག་
ཆད་ཀྱི་ཕྱོགས་ཡོངས་སུ་བཟུང་བ་མེད་པ་དང་། །ཆུ་ཡི་ཟླ་བ་བྲོས་པ་ནི། སྣང་སྟོང་
ཟུང་དུ་འཇུག་པའི་དགེ་སྦྱོར་ལ་ཞུགས་པའི་དོན་ནོ། །རྐང་པ་བཞི་པའི་ལུས་རྩལ་
རྫོགས་པ་ནི། བསྒོམས་སྟོབས་ཀྱིས་བློ་གྲོས་ཀྱི་ལུས་རྩལ་རྒྱས་པ་སྟེ། ནང་དུ་
ཉམས་རྟོགས་ཀྱི་ཁྱད་པར་འགའ་ཞིག་སྐྱེས་པའི་དོན་དང་། དེ་ནས་ནམ་མཁའི་
མཐོངས་ལ་བལྟས་པ་ནི། སྔར་ཉམས་རྟོགས་སྐྱེས་པ་དེ་ཙམ་གྱིས་ཆོག་ཤེས་པ་མ་
བྱས་པར། ད་དུང་ལམ་གོང་མ་ལ་བགྲོད་འདོད་ཀྱིས་བློ་ཁ་གྱེན་ལ་ཕྱོགས་པའི་
དོན་ནོ། །་
གཉིས་ལ་གཉིས། ཚོགས་བསྒྲུབས་པ་དང་། རྟོགས་པ་སྐྱེས་པའི་ཚུལ་ལོ། །
དང་པོ་ལ་གཉིས། ལམ་གཏན་ལ་ཕབ་པའི་ཚུལ་དང་། འབྲས་བུ་ལ་ཐོབ་འདོད་
སྐྱེས་པའི་ཚུལ་ལོ། །དང་པོ་ལ་གཉིས། ལམ་གཏན་ལ་ཕབ་པ་དངོས་དང་། ལམ་
གྱི་གནས་ལུགས་རིག་པའི་ཚུལ་ལོ། །དང་པོ་ནི། ཡིད་འོང་ཞེས་སོགས། རྐང་པ་
གཉིས་ཀྱིས་སྟོན་ནོ། །དེ་ལ་རྐང་པ་དང་པོའི་ཡིད་འོང་བ་གམ་མཐོན་པོ་ནི། རིམ་
པ་དང་པོའི་དྲན་པ་གཅིག་པའི་རྣལ་འབྱོར་ནས་སློབ་མཐའི་འོད་གསལ་གྱི་བར་གྱི་
བླ་མེད་ཀྱི་མངོན་པར་རྟོགས་པའི་རིམ་པའོ། །ནམ་མཁའ་ནི་ཤིན་ཏུ་མཐོ་བའི་
མཚོན་བྱེད་དེ། འདིར་སངས་རྒྱས་ཀྱི་གོ་འཕང་ཁོ་ན་ལ་གོ་བར་བྱ་བ་ཡིན་ལ། དེ་



ཐུན་མོང་མིན་པའི་རྣམ་ཐར་ཤིན་ཏུ་གསང་བའི་འགྲེལ་པ་ཟབ་གསང་དབང་ཆེན་བཞད་པའི་སྒྲ་དབྱངས།
འབིག་སྙམ་བྱེད་པ་ནི། རྫོགས་རིམ་གྱི་ཡར་སྣེ་སློབ་མཐའི་འོད་གསལ་གྱིས། གོ་
འཕང་དེ་ལ་རེག་པ་སྙམ་བྱེད་དོ་ཅེས་པའི་དོན་ནོ། །རེ་ཞིག་དེ་ལ་ཡེངས་པ་ནི། དེ་
ལྟ་བུའི་ལམ་གྱི་རྣམ་གཞག་གཏན་ལ་ཕབས་པའི་ཕྱིར་རེ་ཞིག་ཐོས་བསམ་ལ་
ཞུགས་པའི་དོན་ནོ། །གཉིས་པ་ནི། བལྟས་ཀྱིན་ཞེས་སོགས་རྐང་པ་གཉིས་ཀྱིས་
སྟོན་ཏོ། །དེ་ལ་རྐང་པ་དང་པོའི་བལྟས་ཀྱིན་བལྟས་ཀྱིན་ནི། དེ་ལྟ་བུའི་མངོན་
རྟོགས་ཀྱི་རིམ་པ་དེའི་གནས་ལུགས་ལ་ཡང་དང་ཡང་དུ་དཔྱད་པའི་དོན་ནོ། །དེ་རི་
བོང་གི་རྭ་ལས་བཅོས་པར་མཐོང་བ་ནི། དཔེ་རི་བོང་གི་རྭ་ཉིད་ཐ་སྙད་དུ་ཡང་མེད་
པ་བཞིན་དུ། དཔེ་ཅན་མངོན་རྟོགས་ཀྱི་རིམ་པ་རྣམས་ཀྱང་རང་གི་མཚན་ཉིད་
ཀྱིས་མེད་པ་ལ་སྔར་དང་མི་འདྲ་བའི་ངེས་ཤེས་ཤུགས་ཅན་ཞིག་སྐྱེས་པའི་དོན་
དང༌། ཞེན་པ་བྲལ་བ་ནི། དེ་ནས་མངོན་རྟོགས་ཀྱི་རིམ་པ་ལ་བདེན་ཞེན་གྱིས་
འཇུག་པ་དང་བྲལ་བའི་དོན་ནོ། །གཉིས་པ་ནི། འོན་ཀྱང་དེའི་ཞེས་སོགས། རྐང་
པ་བཞིས་བསྟན་ཏོ། །དེ་ལ་རྐང་པ་དང་པོའི་འོན་ཀྱང་ནི་གཞུང་སྔ་ཕྱི་མཚམས་
སྦྱོར་བའི་ཚིག་འཕྲད་དང་། དེ་ཡི་ཚེ་ན་ཞེས་པ་ནི། རིག་པ་འཛིན་པ་རྣམས་ཀྱིས་
བསྒྲོད་པར་བྱ་བའི་སྔགས་ཀྱི་མངོན་རྟོགས་ཀྱི་རིམ་པ་རྣམས་རྫོགས་པའི་ཡར་རྩེ་
ན་ཞེས་པའི་དོན་ནོ། །ལུས་སེམས་ཀྱི་རྩལ་ཀུན་མངོན་པར་རྫོགས་པའི་རི་དྭགས་
རྒྱལ་པོ་ཞེས་པས་ནི། འདིར་འབྲས་བུ་སངས་རྒྱས་འཕགས་པ་ཉིད་གསལ་བར་
བྱེད་དེ། དེ་ཡང་དཔེ་གདོང་ལྔ་པ་རི་དྭགས་ཀྱི་འཇིགས་པ་ལས་རྒྱལ་བ་ཉིད། དཔེ་
ཅན་སངས་རྒྱས་འཕགས་པ་སྲིད་ཞིའི་འཇིགས་པ་ལས་རྒྱལ་བའི་དོན་དང་སྦྱར་རོ། །
འགའ་ཞེས་པ་ནི་འདིར་མང་པོའི་ཚིག་གོ །ནམ་མཁའི་པདྨོའི་ཚལ་ཞེས་པ་ནི།
སངས་རྒྱས་ཀྱི་ཞིང་གི་གསལ་བྱེད་དེ། དེ་ཡང་དཔེ་ནམ་མཁའི་པདྨོ་ཐ་སྙད་དུ་ཡང་
-13-



སཾ་
--
༨EA4
མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
མེད་པ་བཞིན་དུ། དཔེ་ཅན་སངས་རྒྱས་ཀྱི་ཞིང་རྣམས་ཀྱང་རང་བཞིན་གྱིས་རྣམ་
པར་དག་པའི་དོན་དང་། རྩེན་པ་མཐོང་བ་ནི། དེ་ལྟ་བུའི་ཞིང་དུ་དེ་བཞིན་གཤེགས་
པ་རྣམས་ཀྱི་སྒྱུ་འཕྲུལ་གྱི་རོལ་པས་སེམས་ཅན་གྱི་དོན་མཛད་པར་རྟོགས་སོ་ཞེས་
པའི་དོན་ནོ། །རྐང་པ་བཞི་པའི་འགྲོ་བ་མེད་བཞིན་པ་ནི། དོན་དམ་པར་འགྲོ་བ་སྟེ་
བསྒྲོད་པ་མེད་བཞིན་དུ་ཞེས་པ་དང་། འགྲོ་བ་ལ་སྤྲོ་བ་བྱུང་བ་ནི། འབྲས་བུའི་ཁྱད་
པར་དེ་མཐོང་ནས་ཐ་སྙད་ཙམ་དུ་ལམ་བསྒྲོད་པ་ལ་སྤྲོ་བ་འབྱུང་ངོ་ཞེས་པའི་དོན་
༥
ང
]
གཉིས་པ་ལ་གསུམ། མདོར་བསྟན་པ་དང་། རྒྱས་པར་བཤད་པ་དང་།
དོན་བསྡུ་བའོ། །དང་པོ་ནི། ཕྱིན་པས་ཞེས་སོགས་རྐང་པ་བཞིས་བསྟན་ཏོ། །དེ་ལ་
རྐང་པ་དང་པོའི་ཕྱིན་པ་ཞེས་པ་ནི། འདོད་ཡོན་ལམ་དུ་བྱེད་པའི་རྣལ་འབྱོར་ལ་
ཞུགས་པའི་དོན་དང་། བསྒྲོད་དཀའི་ཆུ་རླུང་འཕྲོ་བར་སྣང་བ་ནི། ཐ་མལ་གྱི་འདོད་
ཆགས་ལ་སོགས་པའི་ཉོན་མོངས་རྣམས་གོམས་པའི་དབང་གིས་ཆེས་བཟློག་
དཀའ་བ་བྱུང་བའི་དོན་ནོ། །རྐང་པ་གཉིས་པའི་བརྒལ་ཀྱིན་ཞེས་པ་ནས་འོག་ནས་
འབྱུང་བ་ལྟར། འདོད་ཡོན་ལམ་དུ་བྱེད་པའི་ཚུལ་ཡང་ཡང་བསྒོམས་པའི་དོན་དང་།
གང་ཡང་རེག་པ་མེད་ཅེས་པ་ནི། དེ་ལྟར་ལེགས་པར་བསྒོམས་པས་ནི། འདོད་
ཆགས་ལ་སོགས་པ་རྣམས་ཀྱང་ལམ་གྱི་གྲོགས་སུ་འགྱུར་བ་མ་གཏོགས། དེའི་
སྐྱོན་གྱིས་རང་རྒྱུད་ལ་རེག་པ་སྟེ་དགོས་པ་མེད་དོ་ཞེས་པའི་དོན་ནོ། །རྐང་པ་
གསུམ་པའི་དོན་ནི། ལམ་ལ་སྒྲོད་པ་ཁ་ཅིག །རྒྱང་རིང་པོའི་སྨིག་རྒྱུ་ལ་ཆུ་ཀླུང་དུ་
འཁྲུལ་ནས། འཇིགས་སྐྲག་སྐྱེས་པ་ལྟར། འདིར་ཡང་ལམ་གྱི་གྲོགས་ལ་གེགས་སུ་
འཁྲུལ་བ་དེ་གཟོད་མཐོང་བའི་དོན་ནོ། །རྐང་པ་བཞི་པའི་དོན་ནི། དེ་ལྟར་འདོད་
་བ
ཙཝར་
༠
*
ཨ 14-



ཐུན་མོང་མིན་པའི་རྣམ་ཐར་ཤིན་ཏུ་གསང་བའི་འགྲེལ་པ་ཟབ་གསང་དབང་ཆེན་བཞད་པའི་སྒྲ་དབྱངས། །
ཡོན་ལམ་གྱི་གྲོགས་སུ་འཁྱེར་ནུས་པས་ན་སྲིད་པ་དང་ཞི་བའི་མཐའ་ལ་འཇིགས་
པ་མེད་པའི་དཔའ་གདེང་སྐྱེས་ཏེ། རེ་ཞིག་སེམས་བདེ་བ་ཆེན་པོའི་ངང་ལ་རྩོལ་
མེད་དུ་བཞག་ནས་ཉལ་ལོ་ཞེས་པའི་དོན་ནོ། །གཉིས་པ་ལ་བཅུ། དབེན་གསུམ་
གྱི་རྟོགས་པ་སྐྱེས་པའི་ཚུལ་མ་དག་པའི་སྒྱུ་ལུས་འགྲུབ་ཚུལ། དེ་ཉིད་རྙིང་པ་ལ་
ཞུགས་ཚུལ། དགའ་བཞིའི་ཡེ་ཤེས་སྐྱེས་པའི་ཚུལ། མ་དག་པའི་སྒྱུ་ལུས་ཐིམ་ཚུལ།
རིམ་པ་བཞི་བའི་དོན་གྱི་འོད་གསལ་སྐྱེས་ཚུལ། སྤངས་བ་ཟུང་འཇུག་མངོན་དུ་
གྱུར་ཚུལ། རྟོགས་པ་ཟུང་འཇུག་མངོན་དུ་བྱས་ཚུལ། སློབ་མཐའི་འོད་གསལ་
མངོན་དུ་བྱས་ཚུལ། མི་སློབ་ཟུང་འཇུག་མངོན་དུ་གྱུར་ཚུལ་ལོ། །དེ་ལ་དང་པོ་ནི།
དེ་ནས་ཕྱོགས་ཀུན་སོགས། རྐང་པ་གཉིས་ཀྱིས་མཚོན་པར་བྱས་ལ། དེ་ཡང་རྐང་
པ་དང་པོའི་དེ་ནས་ནི་མཚམས་སྦྱོར་བའི་ཚིག་དང་། ཕྱོགས་ཀུན་མུན་པས་ཁེབས་
པར་མཐོང་བ་ནི། སྤྱིར་རྟགས་ཅན་སྔ་མ་བདུན་གྱི་སྐབས་ཀྱི་རྟགས་རྣམས་དང་།
དེ་ལས་ཀྱང་བསྒོམས་སྟོབས་ཀྱིས་ནག་ལམ་པ་ཉམས་སུ་མྱོང་བའི་དོན་ནོ། །རྐང་
པ་གཉིས་པའི་སྐྱག་པ་ནི། དེ་འདྲ་བ་ཡང་བློའི་ཁྱད་ཀྱིས་ཐ་མལ་དུ་འཁྲུལ་ལ་ཁད་
པ་བྱུང་བས་ཅུང་སྐྲག་པའི་དོན་དང་། དེ་ནས་བལྟས་པ་ནི། དེར་ཡང་སྐབས་ཀྱི་
སྐྱོང་ཚུལ་ལས་མི་འདའ་བའི་དྲན་ཤེས་ཤུགས་ཅན་བསྟེན་པའི་དོན་དང་། གར་
སོང་ཆ་མེད་དུ་ཡལ་བ་ནི། རྟགས་དང་རྟགས་ཅན་སྔ་མ་རྣམས་ཀྱིས་མ་བསྒྲིབས་
པའི་དབེན་གསུམ་གྱི་འོད་གསལ་རྣམས་མངོན་དུ་གྱུར་པའི་དོན་ནོ། །གཉིས་པ་ནི།
ཤིན་ཏུ་དགའ་སྟེ་སོགས་རྐང་པ་གཉིས་ཀྱིས་བསྟན་ཏོ། །དེ་ལ་རྐང་པ་དང་པོའི་
ཤིན་ཏུ་དགའ་སྟེ་ནི། སེམས་དབེན་མཐར་ཐུག་གི་དཔེའི་འོད་གསལ་ལས་ལྡང་དུ་
ཆ་བ་ན་འོད་གསལ་གྱི་བཞོན་པའི་རླུང་གིས་ཉེར་ལེན་དང༌། འོད་གསལ་གྱི་
-15-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
སེམས་ཀྱིས་ལྷན་ཅིག་བྱེད་རྐྱེན་ལས་ཕུང་པོ་རྙིང་པ་ལས་གོ་ས་ལོགས་སུ་ཡིད་ངོ་
ཙམ་མ་ཡིན་པའི་སྒྱུ་ལུས་ལྡང་ནུས་པར་མཐོང་ནས་དགའ་སྤྲོ་ཆེན་པོ་སྐྱེས་པའི་དོན་
དང་། སྒྱུ་མ་ལ་སོགས་ཀྱི། དཔེས་མཚོན་གར་སྟབས་དུ་མ་བསྒྱུར་ཏེ་བཞག་པ་ནི།
སྒྱུ་མ་ལ་སོགས་པའི་དཔེ་བཅུ་གཉིས་ཀྱིས་ཉེ་བར་མཚོན་པའི་མ་དག་པའི་སྒྱུ་ལུས་
དངོས་གནས་ལ་གྲུབ་སྟེ། སྣང་ངོར་སྒྱུ་འཕྲུལ་གྱི་རོལ་གར་དཔག་མེད་དུ་སྒྱུར་བའི་
དོན་ནོ། །
གསུམ་པ་ལ་གཉིས། སྒྱུ་ལུས་ཕུང་པོ་རྙིང་པ་ལ་ཞུགས་ཚུལ་དང་། ལས་
རླུང་གི་རྒྱུ་བ་འགག་རུང་དུ་བྱས་ཚུལ་ལོ། །དང་པོ་ནི་དེ་རྗེས་སྒྱུ་མའི་སོགས་རྐང་པ་
གཉིས་དང་ཚེག་བར་གཉིས་ཀྱིས་བསྟན་ཏོ། །དེ་ཡང་འདིའི་རྐང་པ་དང་པོའི། །དེ་
རྗེས་ནི་མ་དག་པའི་སྒྱུ་ལུས་གྲུབ་པ་དེའི་རྗེས་སུ། ཞེས་པའི་དོན་དང་། སྒྱུ་མའི་
གྲོང་ཁྱེར་ཆེན་པོ་ནི། འདིར་ཕུང་པོ་རྙིང་པ་ཉིད་ཡིན་ལ། དེ་ཡང་འདི་ལ་སྒྱུ་མའི་
གྲོང་ཁྱེར་གྱི་ཐ་སྙད་སྦྱོར་ཚུལ་ནི་གཉིས་ཏེ། ཡུལ་གྱི་དབང་དུ་བྱས་ན་ནི། ཕུང་པོ་
ཉིད་སྣང་ཚུལ་ལ་བདེན་ཡང་གནས་ཚུལ་ལ་རྫུན་པ་སྒྱུ་མ་དང་འདྲ་ལ། ཁམས་དང་
རླུང་ལ་སོགས་པའི་འདུ་འགོད་རྒྱ་ཆེ་བའི་ཕྱིར་གྲོང་ཁྱེར་དང་འདྲའོ་ཞེས་གོ་བར་བྱ་
ལ། རྟེན་གྱི་དབང་དུ་བྱས་ན་ནི། མ་དག་པའི་སྒྱུ་ལུས་གང་དུ་འཇུག་པའི་གྲོང་ཁྱེར་
ལྟ་བུ་ཡིན་པའི་ཕྱིར་ཞེས་གོ་བར་བྱའོ། །རྐང་པ་གཉིས་པའི་ལུས་མེད་ནི། སྒྱུ་ལུས་
དེ་ལ་རྡོས་བཅས་ཀྱི་ལུས་མེད་པའི་དོན་ཡིན་ལ། ལུས་ཀྱི་ཅེས་པ་ནི། རྡོས་བཅས་
ཀྱི་ལུས་མེད་ཀྱང་། དཔེ་བཅུ་གཉིས་ཀྱིས་ཉེ་བར་མཚོན་ཅིང་རླུང་སེམས་ཙམ་ལས་
གྲུབ་པའི་ལུས་དེ་ཉིད་ཀྱིས་ཞེས་པའི་དོན་དང་། མཛེས་པ་ངོམ་པའི་ཕྱིར་ཞེས་པ་
ནི༔ སླར་ཡང་རྟེན་རྙིང་པ་ལ་ཞུགས་ནས་ཚོགས་རླབས་པོ་ཆེ་སྡུད་པའི་ཕྱིར། ཞེས་
-16-



ཐུན་མོང་མིན་པའི་རྣམ་ཐར་ཤིན་ཏུ་གསང་བའི་འགྲེལ་པ་ཟབ་གསང་དབང་ཆེན་བཞད་པའི་སྒྲ་དབྱངས།
པའི་དོན་ཡིན་ཅིང་། ཕྱིན་པས་ཞེས་པ་ནི། ཕུང་པོ་རྙིང་པ་ལ་ཞུགས་པས་ཞེས་པའི་
དོན་ནོ། །
གཉིས་པ་ནི། མིག་དང་བྲལ་པའི་ཞེས་སོགས་ཚེག་བར་བཅུ་དྲུག་གིས་
བསྟན་ཏོ། །དེ་ལ་མིག་དང་བྲལ་བའི་སྐྱེ་བོ་ནི། ཉོན་སྒྲིབ་ཀུན་རྟོག་གི་བཞོན་པའི་
རླུང་རྣམས་ཡིན་ལ། ཧ་ཅང་ལྟད་མོར་ཡེངས་བས་བྱ་བ་ཤོར་བ་ནི། སྒྱུ་ལུས་པའི་
དམིགས་རྟེན་ལ་གནད་དུ་བསྣུན་པའི་སྟོབས་ཀྱིས། རླུང་དེ་རྣམས་ཀྱང་། དྷཱ་ཏཱིར་
སེམས་དང་ལྷན་ཅིག་ཏུ་ཡེངས་བ་སྟེ་ཐིམ་པས། འཕྲོ་འདུའི་བྱ་བ་ཤོར་བ་སྟེ་རེ་
ཞིག་འགྲོ་འོང་གི་རྒྱུན་འགགས་པའི་དོན་ནོ། །བཞི་པ་ལ་གསུམ། འབར་འཛག་གི་
ལམ་བསྒོམས་ཚུལ། དགའ་བཞིའི་ཡེ་ཤེས་སྐྱེས་ཚུལ་དངོས། དེ་ཕྱིའི་ཕྱག་རྒྱ་ལ་
བརྟེན་པའི་ཚུལ་ལོ། །དང་པོ་ནི། ཀྱེ་ཧོ་ནམ་མཁའ་སོགས་རྐང་པ་བཞིས་བསྟན་ཏོ། །
དེ་ལ་རྐང་པ་དང་པོའི་ཀྱེ་ནི་ལྷན་སྐྱེས་ཀྱི་གྲོགས་ལ་འབོད་པའི་གསལ་བྱེད་དང་།
ཀྱེའི་སྲོག་ཏུ་ཞུགས་པའི་ཨེ་གྲུ་གསུམ་གྱིས་རྣམ་ཐར་སྒོ་གསུམ་གྱིས་བསྡུས་པའི་
ཡུལ་སྟོང་པ་ཉིད་དང་། ཧོ་ཡིག་གིས་སྔར་བཤད་པ་བཞིན་བདེ་བ་ཆེན་པོ་མཚོན་
པར་བྱས་ལ། ནམ་མཁའ་ནི་འོད་གསལ་བ་དང་། དེར་ཉི་མ་ཤར་བ་ནི་ལྷན་སྐྱེས་
ཀྱི་ཡེ་ཤེས་མཚན་ཉིད་པ་སྐྱེ་བ་དང་། དེ་ལ་ལྟ་བ་སེམས་ཀྱི་བུ་ནི། དེ་ཉམས་སུ་
མྱོང་བ་ལ་འདུན་པའི་རྣམ་པར་རིག་པ་ཡིན་ལ། དེས་བཏུང་བའི་ཕྱིར་ཞེས་པ་ནི།
དེས་ཉམས་སུ་མྱོང་བྱའི་ཕྱིར་ཞེས་པའོ། །རྐང་པ་གསུམ་པའི་ནམ་མཁའ་ནི། བདེ་
ཆེན་གྱི་འཁོར་ལོའི་ལྟེ་བ་དང་། དེའི་མཐོངས་ལ་གནས་པ་འམ་ནི། དེ་ལ་གནས་
པའི་ཧཾ་ཡིག་དང་། རྩེ་ལྔའི་མདུང་ཐུང་རང་མ་ནི།སུམ་མདོའི་ཙཎྜ་ལི་ཡིན་ལ། དེས་
དེ་ལ་བརྒྱབ་སྟེ་བཞག་པ་ནི། ཙཎྜ་ལིས་ཧཱུྃ་ཡིག་ལ་རེག་ཅིང་ཟུག་པའི་དོན་ནོ། །
བ17-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གཉིས་པ་ནི། དབུས་ཀྱི་སྤོ་མཐོའི་ཞེས་སོགས་རྐང་པ་བཞིས་བསྟན་ཏོ། །དེ་ལ་
རྐང་པ་དང་པོའི་དབུས་ཀྱི་སྤོ་མཐོ་ནི། དྷ་ཏི་ཡིན་ལ། དེ་ཡང་དཔེ་དབུས་ཀྱི་སྤོ་མཐོ་
སྟེ་ལྷུན་པོ་ཉིད་གླིང་བཞིའི་དབུས་དྲང་ཐད་ནས་ཡོད་པ་བཞིན་དུ། དཔེ་ཅན་རྩ་དྷཱ་
ཏི་ཡང་སྙིང་དབུས་མ་ནོར་བའི་ཐད་སོའི་ལུས་ཀྱི་དབུས་ན་ཡར་དྲང་པོར་ཡོད།
དེས་ན་དཔེ་འགའ་ཞིག་ལས། རྒྱབ་ལ་ཅུང་ཟད་ཉེ་བར་བཤད་པ་ནི། རྒལ་ཚིགས་
ནང་ལ་འབུར་བའི་ཚིགས་སྒང་ལ་ཅུང་ཉེ་བ་ལ་དགོངས་སོ།་ །བང་རིམ་རྣམ་པ་
བཞི་ནི། མགྲིན་པའི་རྩ་འཁོར་དང་། སྙིང་ཁའི་རྩ་འཁོར་དང་། ལྟེ་བའི་རྩ་འཁོར་
དང༌། གསང་གནས་ཀྱི་རྩ་འཁོར་ཏེ་བཞིའོ། །བདེ་ཆེན་འོ་མས་མྱོས་པའི་ཁྱེའུ་དེ་ནི། །
དགའ་བཞིའི་ཡེ་ཤེས་ཡིན་ལ། མོ་གཤམ་བུ་མོའི་གྲོགས་དང་རྩེ་བ་ཞེས་པ་ཡེ་ཤེས་
དེས་སྟོང་ཉིད་ཡུལ་དུ་བྱས་པའི་དོན་ཏེ། དེ་ཡང་དཔེ་མོ་གཤམ་གྱི་བུ་མོ་ཐ་སྙད་དུ་
ཡང་མེད་པ་ཉིད་ཀྱིས། དཔེ་ཅན་སྟོང་པ་ཉིད་ཀྱང་རང་བཞིན་གྱིས་མེད་པར་མཚོན་
པར་བྱས་ལ་དེ་ལྟར་རྩེ་བ་ན། ཁྱོ་ཤུག་སོ་སོའི་དབྱེ་བ་ངས་མ་ཤེས། །ཞེས་པ་ནི།
ཡུལ་སྟོང་པ་ཉིད་དང་ཡུལ་ཅན་དགའ་བཞིའི་ཡེ་ཤེས་གཉིས་ཡིད་དོན་དེ་གཉིས་ཆུ་
ལ་ཆུ་བཞག་པ་བཞིན་དུ་སོང་བ་དེ་ཉིད་ཐ་དད་དུ་དབྱེ་བ་ནི། རྣལ་འབྱོར་པ་ང་རང་
གི་ཉམས་ཀྱིས་མ་ཤེས་སོ་ཞེས་པའོ། །གསུམ་པ་ནི། ཨ་ཧོ་ནམ་མཁའ་ཞེས་སོགས་
རྐང་པ་བཞིས་བསྟན་ཏོ། །་ ་ ， ， ， །
་ དེ་ལ་རྐང་པ་དང་པོའི་ཨ་ཧོའི་དོན་ནི་གོང་དུ་བཤད་ཟིན་ལ་དེ་འདིར་སྦྱར་
བ་ནི། ཕྱག་རྒྱར་བསྟེན་པ་ཉིད་ཡེ་ཤེས་དེ་བསྐྱེད་པའི་ཕྱིར་ཡིན་པ་གོ་བའི་ཆེད་
དུའོ། །ནམ་མཁའི་དབྱིངས་ནི་ཕྱག་རྒྱའི་དྷཱུ་ཏཱིའི་མར་སྣ་དང་། དེ་ལ་རྡོ་རྗེ་བསྣུན་པ་
ནི༔ དེ་དང་གསང་བའི་རྡོ་རྗེ་སྦྱར་བའི་དོན་ཡིན་ལ། རྐང་པ་གཉིས་པའི་རིགས་
-18-



ཐུན་མོང་མིན་པའི་རྣམ་ཐར་ཤིན་ཏུ་གསང་བའི་འགྲེལ་པ་ཟབ་གསང་དབང་ཆེན་བཞད་པའི་སྒྲ་དབྱངས། །
བཞི་ནི། ལྷན་སྐྱེས་ཀྱི་ཕྱག་རྒྱ་ལ་རིགས་བཞི་སྟེ། པདྨ་ཅན་དང་། དུང་ཅན་མ་དང་།
གླང་པོ་ཅན་མ། རི་དྭགས་ཅན་མའོ། །པདྨ་ནི་དེ་དག་གི་གསང་བའི་པདྨ་སྟེ་བྷ་ག་
ཡིན་ལ། རྒྱས་པ་ནི། པདྨ་དེ་ཉིད་བདེ་བ་ཆེན་པོ་རྒྱས་པའི་བྱེད་ལས་དང་ལྡན་པའི་
དོན་དང་། སྦྲང་རྩི་ནི་འདིར་མཁའ་གསང་སྦྱར་བའི་ཚེ་ཐུར་སེལ་རེངས་བྱེད་ཀྱི་ཡི་
གེའི་སྟོབས་ཀྱིས། ཐིག་ལེ་རྡོ་རྗེ་སྐྱིལ་ཀྲུང་དུ་འོད་པའི་དམར་ཆ་ལ་བྱ་ཞིང་། དེ་
འཐུང་ཞིང་འཐུང་ཞིང་ནི། ལམ་གྱི་གྲོགས་སུ་མཁའ་གསང་མཉམ་པར་སྦྱར་བས་
སྙོམས་འཇུག་གི་རྩ་རྡོ་རྗེ་སྐྱིལ་ཀྲུང་དང་དེ་ལ་བརྟེན་ནས་ཐུར་སེལ་གྱི་རླུང་རྡོ་རྗེ་
སྐྱིལ་ཀྲུང་དང་དེ་ལ་བརྟེན་ནས་དཀར་དམར་གྱི་ཁམས་རྡོ་རྗེ་སྐྱིལ་ཀྲུང་གི་དགའ་
བ་ཡང་ཡང་བརྩལ་བའི་དོན་ནོ། །ངོམས་པ་མེད་པ་ནི། ལམ་གྱི་སྙིང་པོ་ལྷན་སྐྱེས་
ཀྱི་དགའ་བ་བསྐྱེད་པའི་ཐབས་མཆོག་ཏུ་གྱུར་པ་ཕོ་ཉ་ལ་བརྟེན་པའི་བདེ་སྟོང་རྡོ་
རྗེ་སྐྱིལ་ཀྲུང་གིས་ངོམ་པ་མེད་པའི་དོན་དང་། དེའི་ངང་ལ་བརྗོད་མེད་ཉམས་བརྒྱ་
འཕེལ་བ་ནི། དེ་ལྟ་བུའི་ཕྱིའི་རྐྱེན་ཕྱག་རྒྱ་དང་། ནང་གི་རྐྱེན་བསྡུ་རིམ་གཉིས་ཟུང་
དུ་སྦྲེལ་བ་ལ་བརྟེན་ནས་ཚིག་གིས་བརྗོད་དུ་མེད་པའི་ལྷན་སྐྱེས་བདེ་བ་ཆེན་པོ་
ཉམས་ཀྱི་ཁྱད་པར་དུ་མ་དང་བཅས་པ་རང་རྒྱུད་ལ་འཕེལ་བའི་དོན་དང་། ཨེ་མ་
ཧོ་ནི། ངོ་མཚར་བའི་ཚིག་གོ །ལྔ་པ་ནི། དེའི་ཚེ་ཕྱོགས་རིས་ཞེས་སོགས། རྐང་པ་
གཉིས་ཀྱིས་བསྟན་ཏོ། །དེ་ལ་རྐང་པ་དང་པོའི་དེའི་ཚེ་ནི། དགའ་བཞིའི་ཡེ་ཤེས་
བསྐྱེད་པ་དེའི་ཚེ་ཞེས་པའི་དོན་དང་། ཕྱོགས་རིས་བྲལ་བའི་ཐ་གྲུ་ནི། འདིར་སྒྱུ་
ལུས་པའི་སྣང་ངོའི་རིས་མེད་པའི་གདུལ་བྱ་དང༌། སྤྲིན་པ་གཡོ་བ་གཡོ་བར་ཆགས་
པ་ནི། སྒྱུ་ལུས་པའི་སྣང་ངོའི་སྒྱུ་འཕྲུལ་གྱི་རོལ་གར་ཇི་སྙེད་ཅིག་སྒྱུར་བ་རྣམས་ལ་
སྦྱར་རོ། །



མཁྱེན་བརྩེའི་འོད་སྣང་ལས། ལོབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དྲུག་པ་ནི། མོད་ལ་ཐིམ་པའི་དབྱིངས། ཞེས་པས་བསྟན་ཏེ། དེ་ཡང་གོང་
གི་ཕྱི་ནང་གི་རྐྱེན་གཉིས་ལ་བརྟེན་པའི་རྟགས་ཅན་བདུན་པའི་རྗེས་སུ། མ་དག་
པའི་སྒྱུ་ལུས་ཉིད་དང་། གོང་མ་དག་པའི་སྒྱུ་ལུས་ཀྱི་སྣང་ངོའི་སྒྱུ་འཕྲུལ་གྱི་རོལ་
གར་དང་བཅས་པ་ཐམས་ཅད་ནམ་མཁའ་ལ་སྤྲིན་ཡལ་བ་ལྟར་ལྷག་མེད་དུ་ཐིམ་
པའི་དབྱིངས། རིམ་པ་བཞི་པའི་དོན་གྱི་འོད་གསལ་ཞེས་པ། ཁམས་གསུམ་གྱི་
ཉོན་སྒྲིབ་ཀུན་བཏགས་དང་ལྷན་སྐྱེས་ཐམས་ཅད་ཀྱི་དངོས་གཉེན་དུ་གྱུར་པའི།
སྔགས་བླ་མེད་ཀྱི་མཐོང་ལམ་བར་ཆད་མེད་ལམ་དེ་ཉིད་རང་རྒྱུད་ལ་མངོན་དུ་
གྱུར་པའི་ཚུལ་གསལ་བར་མཚོན་པ་བྱས་པ་ཡིན་ནོ། །བདུན་པ་ནི། དབང་པོའི་
གཞུ་ཞེས་སོགས་རྐང་པ་གཅིག་དང་ཚེག་བར་གསུམ་གྱིས་བསྟན་ཏོ། །དེ་ལ་
དབང་པོའི་གཞུ་རྣམ་པར་བཀྲ་བ་ནི། དག་པའི་སྒྱུ་ལུས་ཏེ། དེ་ཡང་རིམ་པ་བཞི་
པའི་དོན་གྱི་འོད་གསལ་ལས་ལངས་པའི་ལུགས་ལྡོག་གི་ཉེར་ཐོབ་གྲུབ་པ་དང་།
མཉམ་དུ་འོད་གསལ་གྱི་བཞོན་པའི་རླུང་གིས་ཉེར་ལེན་དང་། སེམས་ཀྱིས་ལྷན་
ཅིག་བྱེད་རྐྱེན་ལས། མཚན་དང་དཔེ་བྱད་ཀྱིས་བརྒྱན་ཅིང་སྣང་ལ་རང་བཞིན་མེད་
པ་འཇའ་ཚོན་གྱི་སེམས་མཚོན་པའི་སྒྱུ་ལུས་དངོས་གནས་ལ་གྲུབ་པའི་དོན་དང་།
བལྟས་ན་མཐོང་བ་མེད་པ་ནི། ཕལ་བའི་སྐྱེ་བོ་གཞན་ལྟ་ཅི། སྲིད་ན་ཆེ་བ་འཇིག་
རྟེན་གྱི་མེས་པོ་གསེར་མངལ་ཅན་ལ་སོགས་པས་ཀྱང་མཐོང་བའི་སྤྱོད་ཡུལ་མ་
ཡིན་ནོ། །ཞེས་པའི་དོན་ནོ། །བརྒྱད་པ་ལ་གཉིས། དག་པའི་སྒྱུ་ལུས་པ་དེས་སླར་
ཡང་འོད་གསལ་མངོན་དུ་བྱས་པའི་ཚུལ་དང་། དེ་ལ་བརྟེན་ནས་སློབ་པའི་ཟུང་
འཇུག་ཐོབ་པའི་ཚུལ་ལོ། །དང་པོ་ནི་འཇའ་དེ་ནམ་མཁའ་ཞེས་སོགས་རྐང་པ་
བཞིས་བསྟན་ཏོ། །དེ་ལ་རྐང་པ་དང་པོའི། འཇའ་དེ་ནི་དག་པའི་སྒྱུ་མའི་སྐུ་ཉིད་
-20-



ཐུན་མོང་མིན་པའི་རྣམ་ཐར་ཤིན་ཏུ་གསང་བའི་འགྲེལ་པ་ཟབ་གསང་དབང་ཆེན་བཞད་པའི་སྒྲ་དབྱངས། །
ཡིན་ལ། དེ་ཉིད་ནམ་མཁའ་སྟོང་པ་ལ་ཡལ་བ་ཞེས་པ་ནི། སྤྱིར་དག་པའི་སྒྱུ་ལུས་
འདི་ཉིད་འཁོར་བ་མ་སྟོང་བར་དུ་རིགས་འདྲ་རྒྱུན་མི་འཆད་པའི་རྡོ་རྗེའི་སྐུ་མཚན་
ཉིད་པ་ཡིན་པས། དེའི་རིགས་འདྲའི་རྒྱུན་ཡལ་ལོ། །ཞེས་པའི་དོན་མིན་གྱི། དེ་
ཉིད་ཀྱི་སླར་ཕྱི་ནང་གི་རྐྱེན་གཉིས་ལ་བརྟེན་ནས་འོད་གསལ་མངོན་དུ་བྱས་པའི་
ཚེ་རྟགས་དང་རྟགས་ཅན་སྔ་མ་རྣམས་རིམ་གྱིས་ཡལ་བ་སྟེ་ཐིམ་པའི་དོན་ལ།
སློང་བྱེད་སྐྱོན་བྲལ་ནམ་མཁའི་མདངས་ངོམ་པ་ནི། རྟགས་ཅན་བདུན་པའི་རྟགས་
ཡལ་བའི་ཚེ་ན། སློང་བྱེད་ཀྱི་སྐྱོན་གསུམ་དང་བྲལ་བའི་ནམ་མཁའ་ལྟ་བུའི་འོད་
གསལ་གྱི་རང་མདངས་མངོན་དུ་གྱུར་བའི་དོན་ནོ། །བསྒྲིམས་ནས་བལྟས་ཀྱང་
གང་ཡང་མ་མཐོང་བ་ནི། དེ་ལྟ་བུའི་ཡུལ་སྟོང་པ་ཉིད་དང་ཡུལ་ཅན་བདེ་བ་ཆེན་
པོའི་ཡེ་ཤེས་ཞུགས་པའི་འོད་གསལ་གྱི་སྣང་ཆ་ལ་ཐུགས་དེ་དང་ཟུང་དུ་འཇུག་
རྒྱུའི་སྒྱུ་ལུས་སོགས་ཀྱི་གཉིས་སྣང་ཕྲ་རགས་གང་ཡང་མ་མཐོང་བ་སྟེ་མེད་པའི་
དོན་དང་། རྐང་པ་བཞི་པའི་དོན་ནི། དེ་ནས་འདུ་བྱ་བ་དང་རྩོལ་བ་བརྟེན་པ་དང་།
ངག་གི་སྨྲ་བ་དང་། ཡིད་ཀྱི་བརྗོད་པ་སྟེ་དཔྱད་པ་ལ་སོགས་པ་གང་ཡང་མེད་པའི་
འོད་གསལ་བདེ་བ་ཆེན་པོའི་ངང་ལ་སེམས་ཡུར་བ་སྟེ་མཉམ་པར་བཞག་གོ་ཞེས་
པའི་དོན་ནོ། །གཉིས་པ་ནི། གཡའ་དག་ཁ་ལ་ཞེས་སོགས། རྐང་པ་བཞིས་བསྟན་
ཏོ༑ ༑དེ་ལ་རྐང་པ་དང་པོའི་གཡའ་དག་པའི་ནམ་མཁའ་ནི། སློབ་པའི་ཟུང་འཇུག་
གི་ཟུང་དུ་འཇུག་རྒྱུའི་ཡ་གྱལ་ཐུགས་ཀྱི་འོད་གསལ་ཡིན་ལ། འཇའ་ཚོན་ནམ་
མཁའ་ཚོན་དཀར་པོ་བྲིས་པ་ནི། འདིར་ཟུང་འཇུག་གི་ཡ་གྱལ་སྐུ་དག་པ་སྒྱུ་མའི་
སྐུ་ལ་གོ་བར་བྱའོ། །བལྟས་པས་མཁའ་ཡང་འཇའ་ལ་འཇའ་ཡང་མཁའ། །ཞེས་
པ་ནི། དེ་ལྟ་བུའི་ནམ་མཁའི་དཔེས་མཚོན་པའི་ཐུགས་དོན་གྱི་འོད་གསལ་ཡང་སྒྱུ་
-21-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ལུས་ཀྱི་སྣང་ཆེ་དང་། འཇའ་ཚོན་གྱི་དཔེས་མཚོན་པའི་སྒྱུ་ལུས་ཀྱང་ལྷན་སྐྱེས་ཀྱི་
རང་མདངས་ལས་མ་འདས་པར་རྟོགས་པའི་དོན་དང་། འདི་ཡི་དབྱེ་བ་ངས་ཀྱང་
མ་ཤེས་པ་ནི། དེ་ལྟ་བུའི་ཕྱིའི་སྐུ་དག་པ་སྒྱུ་མའི་སྐུ་དང་། ནང་གི་ཐུགས་དག་པ་ ་
དོན་གྱི་འོད་གསལ་གཉིས་སྐུ་ཐུགས་ཟུང་འཇུག་ཏུ་སོན་པ་དེ་ཉིད་རང་གི་བློ་ངོར་
རྣམ་དབྱེ་དང་བྲལ་བ་ལྟ་བུར་སྣང་བའི་དོན་ནོ། །རྐང་པ་བཞི་པའི་དོན་ནི། སྐབས་
དེ་དག་གི་ཚེ་སྤྱོད་པའི་ཁྱད་པར་མང་པོ་རྩོམ་པའི་སྐབས་མ་གཏོགས་པ་ཕལ་ཆེར་
ངའི་མིང་གིས་ཉེ་བར་བསྟན་པའི་རྣམ་པར་རིག་པ་ཉིད་ནམ་མཁའི་མཐོངས་ལ་སྟེ།
བདེ་སྟོང་ལྷན་ཅིག་སྐྱེས་པའི་འོད་གསལ་གྱི་དབྱིངས་ལ་ཡིབ་པ་སྟེ་མཉམ་པར་
བཞག་པའི་དོན་ནོ། །དགུ་པ་ནི། དེ་ནས་ཤིན་ཏུ་སོགས་རྐང་པ་གཅིག་གིས་བསྟན་
ཏོ༑ ༑དེ་ལ་དོན་ནི་ཟུང་འཇུག་པ་དེའི་ཟླ་བ་བཅོ་བརྒྱད་ལྷག་དང་བཅས་པ་ཞིག་ཏུ་
སྤྱོད་པ་ལེགས་པར་བརྩམས་ཏེ། ་ སྐབས་འདིར་ཕྱིའི་རྐྱེན་པདྨ་ཅན་གྱི་རིགས་སུ་
གྱུར་པའི་ལས་རྒྱ་ཚད་ལྡན་དང་སྙོམས་པར་ཞུགས་པ་དང་། ནང་གི་རྐྱེན་ལྷན་སྐྱེས་
ཀྱི་བདེ་བ་ཆེན་པོའི་སྟོང་ཉིད་ཡུལ་དུ་བྱས་པའི་བདེ་སྟོང་སྦྱོར་བ་གཉིས་ཟུང་དུ་
སྦྲེལ་བས། རླུང་དབུ་མར་ཞུགས་གནས་ཐིམ་གསུམ་བྱས་པ་ལ་བརྟེན་ནས་སྨིག་རྒྱུ་
ནས་ཉེར་ཐོབ་ཀྱི་བར་གྱི་རྟགས་རྣམས་ལུགས་འབྱུང་དུ་ཤར་བའི་རྗེས་ལ། ཤེས་
སྒྲིབ་ཕྲ་མོའི་དངོས་གཉེན་བར་ཆད་མེད་ལམ་དུ་གྱུར་པའི་སློབ་པ་མཐའི་དོན་གྱི་
འོད་གསལ་ཞེས་པ། ཤིན་ཏུ་རྣམ་པར་དག་པའི་ནམ་མཁའི་དཔེས་མཚོན་པར་བྱ་
བ་དེ་ཉིད་རང་རྒྱུད་ལ་མངོན་དུ་གྱུར་པའི་དོན་ནོ། །བཅུ་པ་ལ་གཉིས། འབྲས་བུ་
མངོན་དུ་གྱུར་པའི་ཚུལ་དང་། འབད་རྩོལ་གྱི་ཁུར་དང་བྲལ་བའི་ཚུལ་ལོ། །དང་པོ་
ནི། འོད་སྟོང་དྲ་བ་སོགས་རྐང་པ་དྲུག་གིས་བསྟན་ཏོ། །དེ་ལ་རྐང་པ་དང་པོའི་ཟུར་
-22-



ཐུན་མོང་མིན་པའི་རྣམ་ཐར་ཤིན་ཏུ་གསང་བའི་འགྲེལ་པ་ཟབ་གསང་དབང་ཆེན་བཞད་པའི་སྒྲ་དབྱངས།
ཕྱི་མའི། ཉི་མ་ནི་འདིར་སྔགས་བླ་མེད་ཀྱི་ལམ་གྱི་བསྒྲུབ་བྱ་མཐར་ཐུག་ཁ་སྦྱོར་
ཡན་ལག་བདུན་ལྡན་མི་སློབ་པའི་ཟུང་འཇུག་ཡིན་ལ། དཔེ་ལ་ཤར་བ་ཞེས་སྒྲ་
སྦྱར་བ་ནི། དཔེ་ཅན་མི་སློབ་པའི་ཟུང་འཇུག་དེ་ཉིད་རང་རྒྱུད་ལ་མངོན་དུ་གྱུར་
པའི་མཚོན་བྱེད་དང་། ཟུར་སྔ་མའི་འོད་སྟོང་དྲྭ་བ་ཞེས་པའི་དོན། དཔེ་ལ་སྦྱོར་
ཚུལ་ནི་གོ་སླ་ལ། དཔེ་ཅན་ལ་སྦྱོར་བའི་ཚུལ་ནི། དེ་ལྟ་བུའི་ཟུང་འཇུག་གྲུབ་པ་
དང་སེམས་ཅན་རང་རང་གི་སྐལ་བ་དང་འཚམ་པའི་སྒྱུ་འཕྲུལ་གྱི་རོལ་བར་རམ།
སྤྲུལ་སྐུ་བྱེ་བ་ཐེར་འབུམ་དུས་གཅིག་ལ་འབད་མེད་དུ་འཆར་བའི་དོན་ཡིན་ལ།
གཡོ་བ་ཞེས་པ་ནི། དཔེ་ཅན་ལ་དེ་ལྟ་བུའི་སྤྲུལ་སྐུའི་འཕྲོ་འདུ་ལ་སོགས་པའི་སྒྱུ་
འཕྲུལ་གྱི་རོལ་པ་འབྱམས་སུ་ཀླས་པའི་དོན་ནོ། །རྐང་པ་གཉིས་པའི་དོན་ནོ། །དེ་
ལྟ་བུའི་ཉི་མའི་དཔེས་མཚོན་པའི་མི་སློབ་པའི་ཟུང་འཇུག་ཐོབ་པ་དེ་ཡང་བརྟགས་
ན་དགག་བྱ་རང་བཞིན་གྱིས་རྣམ་པར་དག་པ་ལས་ངོ་བོ་ཐ་དད་དུ་མེད་པའི་དོན་
དང༌། རྐང་པ་གཉིས་པའི་དོན་ནི། ནམ་མཁའི་དཔེས་མཚོན་པའི་འབྲས་སྐྱབས་
མངོན་དུ་གྱུར་ཟིན་པ་ཉིད་ཀྱི་རང་བཞིན་རྣམ་དག་གི་ཆའི་ངོ་བོ་ཉིད་སྐུ་ཡང་། ཟུང་
འཇུག་རྟེན་འབྲེལ་ཙམ་དུ་ཤར་བ་ལས་ངོ་བོ་ཐ་དད་དུ་མེད་པར་རྟོགས་པའི་དོན་
ནོ༑ ༑རྐང་པ་བཞི་པའི་ཨེ་མ་ནི་ངོ་མཚར་བའི་ཚིག་སྟེ། དེ་ལྟ་བུའི་འབྲས་བུ་ཕུན་
སུམ་ཚོགས་པ་ཐོབ་པ་ལ་ཤིན་ཏུ་དགའ་བའི་ཉམས་ཀྱི་ཁྱད་པར་རྒྱས་པའི་གསལ་
བྱེད་དང་། བལྟ་བྱའི་ཡུལ་ནི། འདིར་ཇི་ལྟ་བ་དང་ཇི་སྙེད་པའི་ཆོས་ཐམས་ཅད་
དང་། ལྟ་བྱེད་ཀྱི་མིག་ནི། རྣམ་པ་ཐམས་ཅད་མཁྱེན་པ་བདེ་ཆེན་ཆོས་སྐུ་ལ་གོ་
བར་བྱའོ། །རྐང་པ་ལྔ་པའི་གང་ཡང་མེད་པ་ནི། དེ་ལྟ་བུའི་ཡུལ་ཡུལ་ཅན་གཉིས་
ཀའང་། མིང་རྐྱང་བཏགས་ཡོད་ཙམ་མ་གཏོགས། དོན་དམ་དཔྱོད་བྱེད་ཀྱི་རིགས་
-23-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པ་ཡང་དག་གིས་དཔྱད་བཟོད་དུ་གྲུབ་པ་ནི་རྡུལ་ཙམ་ཡང་མེད་པའི་དོན་དང་།
འདི་དང་རྐང་པ་འོག་མའི་ཟུར་སྔ་མ་ཡན་ཆད་ཀྱི། སྔོན་ཆད་མ་མཐོང་བའི། ངོ་
མཚར་ལྟད་མོ་ཆེན་པོ་ནི། བཀོད་ཟིན་པའི་ཇི་ལྟ་བ་དང་ཇི་སྙེད་པའི་ཆོས་ཐམས་
ཅད་དམ། བདེན་པ་གཉིས་ཀྱི་གནས་ལུགས་སོ། །འདི་མཐོང་བ་ནི། དེ་ལྟ་བུའི་
བདེན་གཉིས་ངོ་བོ་གཅིག་པའི་གནས་ལུགས་དེ་སླར་མི་ལྡང་བའི་ཚུལ་གྱིས་
གཉིས་སྣང་ནུབ་པའི་དོན་ནོ། · །གཉིས་པ་ནི། ད་ནི་བདག་ལ་སོགས། རྐང་པ་
གཅིག་གིས་བསྟན་ཏོ། །དེ་ལ་དང་པོ་ནི། གསང་སྔགས་བླ་ན་མེད་པའི་ཟབ་ལམ་
ལ་བརྟེན་ནས་མི་སློབ་པའི་ཟུང་འཇུག་དབང་གི་རྒྱལ་པོའི་གོ་འཕང་སྙིགས་དུས་ཀྱི་
ཚེ་འཐུང་འདི་གཅིག་པུ་ལ་མངོན་དུ་བྱས་ཟིན་གྱིས། ད་ནི་བདག་ལ། སྔར་མ་
རྟོགས་པའི་དོན་འབད་རྩོལ་གྱིས་གསར་དུ་བལྟ་བྱ་སྟེ། རྟོགས་པར་བྱ་བ་དང་།
དཔྱད་པར་བྱ་བ་དང་། བསྒྲུབ་པར་བྱ་བ་གཞན་ཅི་ཡང་མེད་དོ། །ཞེས་པའི་དོན་ནོ། །
གསུམ་པ་ལ་གཉིས། ལམ་བགྲོད་པའི་ཚུལ་གྱིས་དོན་བསྡུ་བ་དང་། གཞུང་
ཇི་ལྟར་བྱས་པའི་ཚུལ་བཤད་པའོ། །དང་པོ་ནི། གལ་གནད་རི་བོང་རྭ་ཞེས་སོགས་
རྐང་པ་བཞིས་བསྟན་ཏོ། །དེ་ལ་རྐང་པ་དང་པོའི་གལ་གནད་ནི། བཤེས་གཉེན་
བསྟེན་ནས། སློབ་པ་མཐའི་འོད་གསལ་གྱི་བར་ཏེ། དེ་ལྟ་བུའི་ལམ་གྱི་རིམ་པ་འདི་
ཉིད་དོ་གལ་ཆེ་ཞིང་གནད་ཟབ་པས་ན་གལ་གནད་ཀྱི་སྒྲས་སྟོན་པ་ཡིན་ལ། དེ་
ཉིད་རི་བོང་རྭའི་ཐེམ་སྐས་ཀྱི་གཟུགས་སུ་བཀོད་པ་ནི། དཔེ་རི་བོང་རྭ་ཐ་སྙད་ཙམ་
དུ་ཡང་མེད་པ་བཞིན་དུ། དཔེ་ཅན་མངོན་རྟོགས་ཀྱི་རིམ་པ་རྣམས་ཀྱང་རང་བཞིན་
གྱིས་མེད་པའི་དོན་ནོ། །རྐང་པ་གཉིས་པའི་དོན་ནོ། །དེ་ལྟ་བུའི་ཐེམ་སྐས་དེ་ལ།
ཡ་གད་ཕལ་བ་ལ་འཛེགས་པ་ལྟར་ཕྱིའི་རྐང་ལག་སྐྱོད་པ་ལ་སོགས་པའི་བྱ་བ་ .
-24-



ཐུན་མོང་མིན་པའི་རྣམ་ཐར་ཤིན་ཏུ་གསང་བའི་འགྲེལ་པ་ཟབ་གསང་དབང་ཆེན་བཞད་པའི་སྒྲ་དབྱངས། །
གང་ཡང་མི་དགོས་པར། ནང་རིག་པའི་རང་རྩལ་གྱིས་འཛེགས་པ་ཡིན་ཏེ། བསྒྲོད་
པ་ཡིས་ཞེས་པའི་དོན་ནོ། །ནམ་མཁའི་པདྨོའི་དགའ་ཚལ་ནི། སངས་རྒྱས་ཀྱི་གོ་
འཕང་སྟེ། འདི་ཉིད་ནམ་མཁའི་པདྨོའི་དགའ་ཚལ་སྒྲས་བསྟན་པ་ནི། དཔེ་ལ་ཁྱད་
གཞི་དགའ་ཚལ་མེད་པས་ནི། དེའི་ཁྱད་ཆོས་དྲི་བསུང་སོགས་ཀྱང་། དམིགས་སུ་
མེད་པ་བཞིན་དུ། དཔེ་ཅན་ལ་ཡང་གཞི་གཉིས་སྣང་འཁྲུལ་བའི་ཆ་ཕྲ་མོ་ཙམ་ཡང་
མི་མངའ་བས་ན་ཁྱད་ཆོས་ཕྱི་ནང་གི་ཉེ་ཞོ་ཕྲ་མོ་ཙམ་ཡང་སྐྱེ་མི་སྲིད་པའི་དོན་དང་།
ཉམས་དགའ་བ་ནི་དཔེ་ཅན་ལ། གནས་ལུས་ལོངས་སྤྱོད་ཕུན་སུམ་ཚོགས་པ་ལ་
སྤྱོད་པའི་དགའ་སྟོན་གྱི་གསལ་བྱེད་དོ། །རྐང་པ་བཞི་པའི་དོན་ནི། དེ་ལྟ་བུའི་སྲིད་
ཞི་གཉིས་ཀའི་མཐའ་ལ་མི་གནས་པའི་གོ་འཕང་མཐོན་པོ་ལ་ཕྱིན་ནས། ཡུལ་
ཟབ་མོ་རྟེན་འབྱུང་གི་དེ་ཁོ་ན་ཉིད་ལ་ཆུ་ལ་ཆུ་བཞག་པ་བཞིན་དུ་གཉིས་སྣང་ནུབ་
པའི་འབྲས་དུས་ཀྱི་ལྷན་སྐྱེས་ཀྱི་བདེ་བ་ཆེན་པོའི་ངང་ལ་ཉལ་བ་སྟེ། ་ནམ་མཁའ་
ཇི་སྲིད་ཀྱི་བར་དུ་རྣམ་པ་ཀུན་ཏུ་སླར་མི་ལྡང་བའི་ཚུལ་གྱིས་མཉམ་པར་བཞག་
པའི་རྣལ་འབྱོར་པ། དཔལ་དབང་ཆེན་གར་གྱི་དབང་ཕྱུག་དགྱེས་རབ་རྡོ་རྗེར་
འབོད་པ་ཁོ་བོས་ཞེས་པའི་དོན་ནོ། །
གཉིས་པ་ནི། དམིགས་མེད་སྐུ་གསུམ་སོགས་རྐང་པ་བཞིས་བསྟན་ཏོ། །
དེ་ལ་རྐང་པ་དང་པོ་གཉིས་ཀྱི་དོན་ནི། དེ་ཡང་རང་བཞིན་གྱི་དམིགས་པ་མེད་པའི་
སྐུ་གསུམ་གྱི་གོ་འཕང་ཉིད་གངས་རིའི་གཟུགས་སུ་བཀོད་ལ། འགྲན་ཟླ་མེད་པའི་
རྒྱལ་བའི་སྟོབས་བཅུ་ནི། སྔར་ཁྱིམ་གྱི་གཟུགས་སུ་བཀོད་དེ་དེ་གཉིས་ཀྱི་ཤུགས་
ལ༑ གོང་དུ་མིང་གསལ་བར་སྨོས་པའི་རྣལ་འབྱོར་པ་ཁོ་བོ་རི་དྭགས་ཀྱི་རྒྱལ་པོ་
གདོང་ལྔ་པའི་དབང་པོའི་གཟུགས་སུ་བཀོད་པ་ནི་རྟོགས་པར་ནུས་སོ། །རྐང་པ་ཕྱི་
-25-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
མ་གཉིས་ནི་གོ་སླའོ། །ཐུན་མོང་མ་ཡིན་པའི་རྣམ་ཐར་ཤིན་ཏུ་གསང་བ་ལས་
བཤེས་གཉེན་བསྟེན་པ་ནས་མི་སློབ་པའི་ཟུང་འཇུག་གི་བར་གྱི་རྟོགས་པའི་ཡོན་
ཏན་རྒྱུད་ལ་སྐྱེས་པའི་ཚུལ། བརྡའི་སྒོ་ནས་འཇིགས་མེད་རྡོ་རྗེའི་གླུ་རུ་བླངས་པའི་
ལེའུའི་འགྲེལ་པའོ། །
གཉིས་པ་ནི། ཨ་ཧོ་ཡེ་དག་སྟོང་པ་ཆེན་པོའི་ནམ་མཁའ་ལ་ཞེས་པ་ནས།
ཁྱོད་ཀྱི་ཚུལ་འདི་བརྐུས་པའི་ནོར་བཞིན་སྦོས། - ཞེས་པའི་བར་གྱིས་ལེགས་པར་
བསྟན་ཏེ་གོ་སླའོ། །
གསུམ་པ་ནི། ཨ་ཧོ་སྟོབས་བཅུ་མི་འཇིགས་བཞི་ཡི་དཔའ་གདེང་བརྟན་
ཞེས་པ་ནས། ད་རེས་དམ་ལྡན་ཐོས་འཛིན་པདྨར་སྤྲོས། །ཞེས་པའི་བར་གྱིས་
བསྟན་ཏེ་འདི་ཡང་གོ་སླ་ལ། དེ་ནས་སྙན་འགྱུར་ཚངས་དབྱངས་སོགས་ཀྱི་ནི་
བསྟན་བཅོས་རྩོམ་པའི་དགེ་བ་བསྔོ་བའི་ཚུལ་བསྟན་པ་ཡིན་ནོ། །
གསུམ་པ་ནི། རྣམ་ཐར་ཤིན་ཏུ་གསང་བ་འདི་ནི་ཞེས་པ་ནས་རྣམ་ཐར་སརྒ་
གསུམ་པ་འདི་རེ་ཞིག་རྫོགས་སོ། །ཞེས་པའི་བར་གྱིས་བསྟན་ཏོ། ། . ་
སྨྲས་པ། ཆེས་ཆེར་ཟབ་པའི་གཏམ་གྱི་སྦྱོར་བ་ཡི། །ཆེས་ཆེར་གསང་བ་རྡོ་
རྗེའི་གླུ་ཡི་དོན། །ཆེས་ཆེར་གསལ་བར་བཀྲལ་འདིས་ཐུབ་པའི་བསྟན། །ཚེས་
ཆེར་འཕེལ་ཞིང་རྒྱས་པ་ཉིད་གྱུར་ཅིག །
ཅེས་ཐུན་མོང་མིན་པའི་རྣམ་ཐར་ཤིན་ཏུ་གསང་བ། རྟོགས་བརྗོད་འཇིགས་
མེད་སྙན་འགྱུར་རྡོ་རྗེའི་གླུ་དབྱངས་ཞེས་བྱ་བའི་འགྲེལ་པ། ཟབ་གསང་དབང་ཆེན་
བཞད་པའི་སྒྲ་དབྱངས་ཞེས་པ་འདི་ནི་འཇིག་རྟེན་ཆོས་བརྒྱད་ཆུ་ནང་གི་ཟླ་བ་ལྟར་
གཟིགས་པའི་ཀུན་སློང་རྣལ་འབྱོར་གྱི་དབང་ཕྱུག་ཆེན་པོ། དགེ་བའི་བཤེས་གཉེན་
-26-



ཐུན་མོང་མིན་པའི་རྣམ་ཐར་ཤིན་ཏུ་གསང་བའི་འགྲེལ་པ་ཟབ་གསང་དབང་ཆེན་བཞད་པའི་སྒྲ་དབྱངས།
བསྟེན་པའི་སྙིང་སྟོབས་ཀྱིས་རྒྱལ་སྲས་རྟག་ཏུ་ངུའི་ངང་ཚུལ་ཅན་དུ་གྱུར་པ་བཀའ་
བཅུ་བྱམས་པ་ཆོས་གྲགས་དང་། བཀའ་པོད་ལྔ་དང་རྒྱུད་སྡེ་བཞིའི་དགོངས་དོན་
བཀྲོལ་བ་ལ་མཁས་པའི་མདུན་སར་ཞུམ་པ་མེད་པའི་ཁྱུ་མཆོག་རླབས་པོ་ཆེའི་
གནས་ཐོབ་པ་ལ་སོགས་པའི་ཡོན་ཏན་གྱི་དཔལ་གྱིས་མངོན་པར་མཐོ་བ་འདུལ་
བ་འཛིན་པ་དགེ་སློང་བསྟན་པ་དོན་འགྲུབ་དང་།། གསང་སྔགས་གསར་རྙིང་གི་
གཞུང་ལུགས་རབ་འབྱམས་ལ་ནང་བྱན་ཚུད་ཅིང་། ཆོས་དང་ཆོས་སྨྲ་བའི་དོན་དུ་
སྐུ་དང་སྲོག་འདོར་ནུས་པའི་སྙིང་སྟོབས་ཅན། ཀ་ཅའི་སོག་རུམ་སོགས་ཚེ་འདིའི་
ཆེ་ཐབས་ཀུན་ངན་སྐྱུག་གི་ཕུང་པོ་ལྟར་སྤངས་པའི་བྱ་བྲལ་བ་ཆེན་པོ་དཔལ་ཆེན་
རྡོ་རྗེ་དང་ཚུལ་ཁྲིམས་ནོར་བུ་གྲོགས་མཆེད་སོགས། དོན་གཉེར་ཅན་དུ་མས་ཡང་
ཡང་ནན་ཆེན་པོས་བསྐུལ་བ་ལ་བརྟེན་ནས། གསང་རྣམ་སྔ་མའི་ལེའུ་དང་པོ་དང་
སྦྱར་ཏེ། བཤེས་གཉེན་བསྟེན་ཚུལ་ནས་མི་སློབ་ཟུང་འཇུག་གི་བར་གྱི་རྟོགས་པ་
སྐྱེས་པའི་ཚུལ་ཤིན་ཏུ་གསལ་བ་འདི་ནི། རྣལ་འབྱོར་གྱི་དབང་ཕྱུག་དཔལ་དབང་
ཆེན་གར་གྱི་དབང་ཕྱུག་དགྱེས་རབ་རྡོ་རྗེར་འབོད་པ་རང་ཉིད་ཀྱིས་རྔ་ཆེན་གྱི་ལོའི་
རགས་པ་སྣོན་གྱི་ཉ་བའི་དཀར་ཕྱོགས་ཀྱི་ཚེས་ལ་སྨྲས་པའོ། །དགེའོ། །སརྦ་མངྒ་
ལཾ། །་



༄༅། །སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་
འདྲེན་པའི་ཤིང་རྟ་ཞེས་བྱ་བ་བཞུགས་སོ། །
ན་མོ་གུ་རུ་བཛྲ་དྷ་རཱ་ཡ། རབ་གསར་དཀར་དམར་སྣང་བ་མཆོག་གི་རླུང་། །
སྲིད་པའི་དྲ་བ་ཟླུམ་པོའི་མཁའ་དབྱིངས་སུ། །ལེགས་སྨིན་བརྗོད་བྲལ་ཐམས་ཅད་
སྟོང་པའི་དངོས། །ཁྱབ་བདག་རྡོ་རྗེ་འཆང་ལ་གུས་པས་འདུད། །གྲགས་དཀར་
ཤེས་བྱའི་ཐ་གྲུར་གཡོ་བ་ཅན། །རབ་འབྱམས་གཞུང་ལ་གུས་རྟག་བརྩོན་འགྲུས་
ཀྱིས། །ཉེར་ཞུགས་སྤངས་རྟོགས་ཡོན་ཏན་རྒྱ་མཚོའི་དཔྱིད། །དབྱེར་མེད་བཀའ་
དྲིན་དྲན་པས་ལག་པ་ཟུམ།་ །བརྟན་དང་གཡོ་བའི་དོན་གྱི་རང་བཞིན་ངང་
། །
དབྱེར་མེད་སྒྲིབ་བྲལ་སེམས་ཀྱི་རྡོ་རྗེའི་ཁམས། །ཡོངས་འཛིན་བཞིན་ལེགས་སྒྱུ་
མའི་རོལ་གར་ཅན། །མཐའ་དག་སྙིང་གི་པད་མཚོར་གུས་པས་བསྟེན། །བརྗོད་
བྲལ་ཡེ་ཤེས་སྣང་བ་མཆོག་གི་དཔལ། །གསལ་བྱེད་ཆེས་ཟབ་གང་སྙན་དྲི་བསུང་
སྟེ༑ ༑རིས་བྲལ་སྣང་བྱེད་ཡུལ་ཅན་དགའ་བའི་དཔལ། །ཁོ་བོས་སྙན་འགྱུར་རྡོ་
རྗེའི་དབྱངས་སུ་བསྡེབ། །དེ་ཡང་འོ་སྐོལ་གྱི་སྟོན་པ་བླ་ན་མེད་པ་གང་དེས།
གདུལ་བྱ་དམན་པ་ལ་མོས་པ་རྣམས་ལ་ཆགས་བྲལ་ཀྱི་སྤྱོད་པ་དང་། རྒྱ་ཆེན་པོ་ལ་
མོས་པ་རྣམས་ལ་ས་དང་ཕ་རོལ་ཏུ་ཕྱིན་པའི་ཐེག་པ་དང་། ཟབ་མོ་ལ་ལྷག་པར་
མོས་པ་རྣམས་ལ་འདོད་ཡོན་ལམ་བྱེད་ཀྱི་ཐེག་པས་མཚོན། མདོར་ན་ཟབ་པ་དང་
རྒྱ་ཆེ་བའི་ཆོས་ཀྱི་འཁོར་ལོ་ཇི་སྙེད་ཅིག་བསྐོར་བ་ཐམས་ཅད་ཀྱི་ནང་ན། ཆེས་
མཆོག་དང་རབ་དང་གཙོ་བོར་གྱུར་པ་ནི། རྡོ་རྗེ་ཐེག་པའམ་འབྲས་བུའི་ཐེག་
-28-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།
པའམ་སྔགས་ཀྱི་ཐེག་པ་ཉིད་ཡིན་ལ། །དེ་ལ་ཡང་། བྱ་རྒྱུད་དང་། སྤྱོད་རྒྱུད་དང་།
རྣལ་འབྱོར་རྒྱུད་དང༌། ་ ་ རྣལ་འབྱོར་བླ་ན་མེད་པའི་རྒྱུད་དེ་བཞི་ཡོད་པ་ལས།
འདིར་ནི་རེ་ཞིག་རྣལ་འབྱོར་བླ་མེད་ཀྱི་དབང་དུ་བྱ་བའི་ས་དང་ལམ་གྱི་རྣམ་པར་
གཞག་པ་ཅུང་ཟད་ཅིག་བརྗོད་པར་བྱའོ། །དེས་ན་འདི་ལ་གཉིས། རྒྱུད་དང་
དགོངས་འགྲེལ་རྣམས་ལས་ཇི་ལྟར་བཤད་པའི་ཚུལ་སྤྱིར་བསྟན་པ་དང་། དཔལ་
ལྡན་འདུས་པའི་ལམ་གྱི་རྣམ་གཞག་བྱེ་བྲག་ཏུ་བཤད་པའོ། །དང་པོ་ནི། སྤྱིར་རྒྱུད་
སྡེ་ལས་སའི་མིང་འདོགས་དང་། གྲངས་ཀྱི་རྣམ་གཞག་སོགས་མི་འདྲ་བ་ཆེས་མང་
བར་གསུངས་ཏེ། འདུས་པའི་རྩ་རྒྱུད་ལེའུ་བཅུ་གཅིག་པ་ལས། རྩ་བའི་རླུང་ལྔ་
དང་། ཡན་ལག་གི་རླུང་ལྔ་སྟེ་བཅུ་ལ་ས་བཅུའི་རྣམ་གཞག་བྱེད་པར་གསུངས་ཤིང་།
བཤད་རྒྱུད་རྡོར་ཕྲེང་དང་། ཕྱག་ཆེན་ཐིག་གཉིས་ལས། བུམ་དབང་བཅུ་གཅིག་
དང༌། དབང་གོང་མ་གསུམ་སྟེ་བཅུ་བཞི་ལ། དབང་རེ་ལ་ས་རེའི་ཐ་སྙད་མཛད་དེ་
ས་བཅུ་བཞི་བཤད་དོ། །བཤད་རྒྱུད་དགོངས་པ་ལུང་སྟོན་ལས། སངས་རྒྱས་
རྣམས་ཀྱི་གང་བསྟན་པ། །ས་རྒྱུད་དེ་གང་བཅུ་གསུམ་པ། །ཞེས་སངས་རྒྱས་སུ་
བསྒྲོད་པའི་ལམ་ལ་ས་བཅུ་གསུམ་གྱི་ཐ་སྙད་ཡོད་པར་བཤད་ལ། རིམ་ལྔ་དང་
སྤྱོད་བསྡུས་ལས་ནི། བསྐྱེད་རིམ་ལ་ས་བརྒྱད་པ་དང་། སེམས་དབེན་ལ་ས་བཅུའི་
ཐ་སྙད་བྱེད་ཚུལ་ཙམ་ཞིག་བཤད་དོ། །ཀྱེ་རྡོར་དང་། སམྦུ་ཊ་ལས། གནས་དང་།
ཉེ་བའི་གནས་དང་། ཞིང་དང་ཉེ་བའི་ཞིང་དང་། ཚནྡྲ་ཧ་དང་། ཉེ་བའི་ཚནྡོ་ཧ་དང་།
འདུ་བ་དང་ཉེ་བའི་འདུ་བ་དང་། དུར་ཁྲོད་དང་ཉེ་བའི་དུར་ཁྲོད་དང་། འཐུང་
གཅོད་དང་། ཉེ་བའི་འཐུང་གཅོད་དེ་བཅུ་གཉིས་ལ།: ས་བཅུ་གཉིས་ཀྱི་ཐ་སྙད་
གསུངས་ལ། སམྦུ་ཊའི་རྟགས་པ་ལྔ་པ་དང་། བདེ་མཆོག་རྩ་རྒྱུད་ལེའུ་ང་གཅིག་
-29-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་། །
ལས། གནས་ལ་རབ་དགའ་དང་། ཉེ་བའི་གནས་ལ་དྲི་མ་མེད་པ་དང་། ཞིང་ལ་
འོད་བྱེད་དང་། ཉེ་བའི་ཞིང་ལ་འོད་འཕྲོ་བ་དང་། ཚནྡོ་ཧའི་འདུན་རྟོག་ལ་སྦྱངས་
དཀའ་བ་དང་། ཉེ་བའི་ཚནོ་ཧའི་ཉེ་བའི་འདུན་རྟོག་ལ་མངོན་དུ་གྱུར་པ་དང་།
འདུ་བ་ལ་རིང་དུ་སོང་བ་དང་། ཉེ་བའི་འདུ་བ་ལ་མི་གཡོ་བ་དང་། དུར་ཁྲོད་ལ་
ལེགས་པའི་བློ་གྲོས་དང་། ཉེ་བའི་དུར་ཁྲོད་ལ་ཆོས་ཀྱི་སྤྲིན་ཏེ་གནས་ལ་སོགས་པ་
བཅུ་ལ། ཕར་ཕྱིན་ཐེག་པ་ནས་བཤད་པའི་ས་བཅུའི་མིང་འདོག་གི་ཐ་སྙད་མཛད་
ལ༑ དེར་མ་འཐུས་པ་འཐུང་གཅོད་དང་། ཉེ་བའི་འཐུང་གཅོད་ལ་ནི་མོས་སྤྱོད་ཀྱི་
ས་དང་། ཀུན་ཏུ་འོད་བྱེད་ཀྱི་ཐ་སྙད་མན་ངག་སྙེ་མ་ལས་བཤད་དོ། །རྡོ་རྗེ་སྙིང་པོ་
རྒྱན་གྱི་རྒྱུད་ལས། །ཀུན་ཏུ་འོད་དང་། བདུད་རྩི་འོད་དང་། ནམ་མཁའ་འོད་དང་།
རྡོ་རྗེ་འོད་དང་། རིན་ཆེན་འོད་དང་། པདྨོ་འཆང་དང་། ལས་ཀྱི་འོད་དང་། དཔེ་
མེད་པ་དང་། དཔེ་དང་བྲལ་བ་དང་། ཤེས་རབ་འོད་དང་། ཐམས་ཅད་མཁྱེན་པ་
དང་། སོ་སོ་བདག་ཉིད་རིག་པའི་ས་ཞེས་པ་སྟེ་ཕར་ཕྱིན་སོགས་དང་མི་འདྲ་བའི་
ས་བཅུ་གཉིས་ཀྱི་ཐ་སྙད་བྱུང་ལ། མངོན་བརྗོད་བླ་མ་ལས། ས་དང་པོ་རབ་ཏུ་
དགའ་བ་ལ་སོགས་ས་བཅུའི་སྟེང་དུ་དཔེ་མེད་པ་དང་། ཡེ་ཤེས་ལྡན་དང་། རྡོ་རྗེའི་
ས་སྟེ། བཅུ་གསུམ་གསུངས་སོ། །ཡེ་ཤེས་ཐིག་ལེའི་ལེའུ་བཅོ་བརྒྱད་ལས། ས་
དང་པོ་མོས་པ་སྤྱོད་པ། གཉིས་པ་རབ་ཏུ་དགའ་བ། གསུམ་པ་དྲི་མ་མེད་པ། བཞི་
པ་འོད་བྱེད་པ། ལྔ་པ་འོད་འཕྲོ་བ། དྲུག་པ་སྦྱངས་དཀའ་བ། བདུན་པ་མངོན་དུ་
གྱུར་པ། བརྒྱད་པ་རིང་དུ་སོང་བ། དགུ་པ་མི་གཡོ་བ། བཅུ་པ་ལེགས་པའི་བློ་གྲོས་
ཏེ་བཅུ་པའི་སྟེང་དུ་ཆོས་ཀྱི་སྤྲིན་དང་། ཀུན་ཏུ་འོད་དང་། ཀུན་དུ་སྣང་བ་མཆེད་
པའི་འོད་དང་། ཀུན་ཏུ་སྣང་བའི་ཐོབ་པའི་འོད་དང་། བརྗོད་དུ་མེད་པ་ཚད་མེད་པ་
-30-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ། .
སྟེ་ལྔ་བསྣན་པའི་བཅོ་ལྔའམ། ཡང་ན་ཡོངས་སུ་གྲགས་པའི་ས་བཅུའི་སྟེང་དུ་མོས་
སྤྱོད་ཀྱི་ས་དང་། ཆོས་སྐུའི་ས་དང་། ལོངས་སྐུའི་ས་དང་། སྤྲུལ་སྐུའི་ས་དང་།
བདེ་བ་ཆེན་པོའི་སྐུའི་ས་དང་། ཡེ་ཤེས་ཀྱི་སྐུའི་ས་སྟེ་དྲུག་བསྣན་པའི་ས་བཅུ་དྲུག་
གི་ཐ་སྙད་ཀྱང་བཤད་དོ། །དེ་ལྟར་ན་རྒྱུད་དང་གྲུབ་ཆེན་གྱི་གཞུང་རྣམས་ལས།
སའི་རྣམ་གྲངས་ལ་བཅུ་དང་། བཅུ་གཅིག་དང་། བཅུ་གཉིས་དང་བཅུ་གསུམ་དང་།
བཅུ་བཞི་དང་། བཅོ་ལྔ་དང་། བཅུ་དྲུག་གི་འདྲེན་ཚུལ་ཀྱང་བྱུང་མོད་ཀྱི། དོན་གྱི་
གལ་གནད་རང་ལྡོག་གི་སྟེང་ནས་ལེགས་པར་བསྡུས་པའི་ཚེ། ཡོངས་སུ་གྲགས་
པའི་ས་བཅུ་སྔོན་འགྲོ་འབྲས་བུ་དང་བཅས་པའི་ནང་དུ་ཅི་རིགས་པར་འདུ་བ་ཡིན་
ལ༑ འོན་ཀྱང་འདི་དག་གི་རྣམ་གཞག་ཞིབ་པར་བཤད་ན་གླེགས་བམ་ཆེན་པོར་
འགྱུར་བས་རྒྱས་བཤད་ཀྱི་རྩོལ་བ་ནི་རེ་ཞིག་བཞག་ལ། གལ་ཆེ་བ་འགའ་རེ་ཙམ་
ནི་འོག་ཏུ་ཡང་འཆད་པར་འགྱུར་རོ། ། ་་ ་
གཉིས་པ་ལ་གཉིས། ལམ་གྱི་བསྒྲོད་ཚུལ་དངོས་བཤད་པ་དང་། འབྲས་
དུས་ཀྱི་རྣམ་གཞག་ཅུང་ཟད་བཤད་པའོ། །དང་པོ་ལ་ལྔ། ཚོགས་ལམ། སྦྱོར་ལམ།
མཐོང་ལམ། སྒོམ་ལམ་དང་། མི་སློབ་ལམ་བཤད་པའོ། །དང་པོ་ལ་གཉིས། རང་
ལུགས་བཞག་པ་དང་། དེ་ལ་རྩོད་པ་སྤོང་བའོ། །དང་པོ་ལ་གསུམ། མཚན་ཉིད་
དང་དབྱེ་བ་ས་མཚམས་བཤད་པའོ། །དང་པོ་ནི། ཀུན་རྫོབ་སེམས་བསྐྱེད་མཚན་
ཉིད་དང་ལྡན་པས་ཀུན་ནས་བསླབ་སྟེ། སྔགས་བླ་མེད་ཀྱི་སྨིན་དབང་རྣམ་དག་
ཐོབ་པ་དང་འབྲེལ་བའི་སྔགས་བླ་མེད་ཀྱི་ཆོས་མངོན་རྟོགས་དེ་སྔགས་བླ་མེད་ཀྱི་
ཚོགས་ལམ་གྱི་མཚན་ཉིད། དེ་ལ་དབྱེ་ན། ་བསྐྱེད་རིམ་དུ་གྱུར་པའི་ཚོགས་ལམ།
བསྐྱེད་རིམ་པའི་ལུས་དབེན། དེ་གཉིས་གང་ཡང་མ་ཡིན་པའི་བླ་མེད་ཀྱི་ཚོགས་
-31-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ལམ་དང་གསུམ་ཡོད། དང་པོ་ལ་གསུམ། མཚན་ཉིད་དང་། དབྱེ་བ་དང་། སྒྲ་
བཤད་པའོ། །དང་པོ་ནི། སྔགས་བླ་མེད་ཀྱི་ཆོས་མངོན་རྟོགས་གང་ཞིག །རང་
འབྲས་རྫོགས་རིམ་འབྲས་བཅས་ཀྱི་རྒྱུད་སྨིན་བྱེད་དུ་འགྱུར་ཞིང་། སྐྱེ་ཤི་བར་དོ་
གསུམ་པོ་ཅི་རིགས་དང་རྣམ་པ་མཐུན་པར་བློས་གསར་དུ་བརྟགས་ནས་སྒོམ་པའི་
རིགས་སུ་གནས་པའི་བཅོས་མའི་རྣལ་འབྱོར་དེ། བསྐྱེད་རིམ་གྱི་མཚན་ཉིད།
རིམ་པ་དང་པོའི་རྣལ་འབྱོར། བཅོས་མའི་རྣལ་འབྱོར། བསྐྱེད་པའི་རིམ་པ།
བརྟགས་པའི་རིམ་པ་རྣམས་དོན་གཅིག །གཉིས་པ་ནི། གནས་སྐབས་ཀྱི་སྒོ་ནས་
འཆི་བ་ཆོས་སྐུའི་ལམ་ཁྱེར། བར་དོ་ལོངས་སྐུའི་ལམ་ཁྱེར། སྐྱེ་བ་སྤྲུལ་སྐུའི་ལམ་
ཁྱེར། དཀྱིལ་འཁོར་རྒྱལ་མཆོག་གི་ཏིང་ངེ་འཛིན། ལས་རྒྱལ་མཆོག་གི་ཏིང་ངེ་
འཛིན་ཏེ་ལྔ་དང་། ངོ་བོའི་སྒོ་ནས་རགས་པ་དྲན་པ་གཅིག་པའི་རྣལ་འབྱོར་དང་།
ཕྲ་བ་རྟོགས་པའི་རྣལ་འབྱོར་གཉིས་ཡོད། དེ་རྣམས་སོ་སོའི་མཚན་ཉིད་ནི། རང་
འབྲས་རྫོགས་རིམ་འབྲས་བཅས་ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་
འབྱོར་གང་ཞིག །འཐོབ་བྱའི་ཆོས་སྐུ་དང་། སྦྱངས་གཞིའི་འཆི་བ་གཉིས་ཀ་དང་
རྣམ་པ་མཐུན་པའི་བཅོས་མའི་རྣལ་འབྱོར། འཆི་བ་ཆོས་སྐུར་མཁྱེར་བའི་ལམ་
ཁྱེར་གྱི་མཚན་ཉིད། རང་འབྲས་རྫོགས་རིམ་འབྲས་བཅས་ཀྱི་སྨིན་བྱེད་དུ་གྱུར་
པའི་རིམ་པ་དང་པོའི་རྣལ་འབྱོར་གང་ཞིག །འཐོབ་བྱའི་ལོངས་སྐུ་དང་སྦྱངས་
གཞིའི་བར་དོ་གཉིས་ཀ་དང་རྣམ་པ་མཐུན་པའི་བཅོས་མའི་རྣལ་འབྱོར་དེ་བར་དོ་
ལོངས་སྐུར་འཁྱེར་བའི་ལམ་ཁྱེར་གྱི་མཚན་ཉིད། རང་འབྲས་རྫོགས་རིམ་འབྲས་
བཅས་ཀྱི་སྨིན་བྱེད་དུ་གྱུར་བའི་རིམ་པ་དང་པོའི་རྣལ་འབྱོར་གང་ཞིག །འཐོབ་
བྱའི་སྤྲུལ་སྐུ་དང་སྦྱངས་གཞིའི་སྐྱེ་བ་གཉིས་ཀ་དང་རྣམ་པ་མཐུན་པའི་བཅོས་མའི་
-32-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།
རྣལ་འབྱོར་དེ༑ སྐྱེ་བ་སྤྲུལ་སྐུར་འཁྱེར་བའི་ལམ་ཁྱེར་གྱི་མཚན་ཉིད། རང་འབྲས་
རྫོགས་རིམ་འབྲས་བཅས་ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་འབྱོར་
གང་ཞིག །
དག་པའི་བརྟན་གཡོ་སྤྲོ་བསྡུ་མཛད་བཅས་དང་རྣམ་པ་མཐུན་པས་རབ་ཏུ་ཕྱེ་
བའི་བཅོས་མའི་རྣལ་འབྱོར་དེ། དཀྱིལ་འཁོར་རྒྱལ་མཆོག་གི་ཏིང་ངེ་འཛིན་གྱི་
མཚན་ཉིད། རབ་ཕྱེ་མོས་པ་ལ་དགོས་པ་ཡོད་དེ། སྤྲོ་བསྡུ་དང་མཛད་པ་ལ་སོགས་
འདི་དང་མཚུངས་རུང་མང་པོ་རྒྱལ་མཆོག་ཕྱི་མ་ལ་ཡང་ཡོད་པས་དེ་རྣམས་བཅད་
པའི་ཆེད་ཡིན་པའི་ཕྱིར། རང་འབྲས་རྫོགས་རིམ་འབྲས་བཅས་ཀྱི་སྨིན་བྱེད་དུ་
གྱུར་པའི་རིམ་པ་དང་པོའི་རྣལ་འབྱོར་གང་ཞིག །རབ་འབྱམས་སྒྲུབ་པའི་རྣལ་
འབྱོར་ཡན་ལག་དང་བཅས་པས་རབ་ཏུ་ཕྱེ་བའི་བཅོས་མའི་རྣལ་འབྱོར་དེ་ལས་
རྒྱལ་མཆོག་གི་ཏིང་ངེ་འཛིན་གྱི་མཚན་ཉིད། རབ་ཕྱེ་སྨོས་པ་ལ་དགོས་པ་ཡོད་དེ།
རྒྱལ་མཆོག་འདིར་མ་འདུས་པའི་ལས་སྒྲུབ་པའི་རྣལ་འབྱོར་གྱི་ཡན་ལག་ཏུ་གྱུར་
པའི་ཏིང་ངེ་འཛིན་གཞན་རྣམས་བཅད་པར་བྱ་བའི་ཆེད་ཡིན་པའི་ཕྱིར། རང་
འབྲས་རྫོགས་རིམ་འབྲས་བཅས་ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་
འབྱོར་གང་ཞིག །ཤིན་སྦྱང་མ་ཐོབ་ཅིང་ཕྲ་མོ་ལས་དམིགས་རྟེན་རགས་པ་ཡང་
ཡིན། ་རང་དང་ལྷ་གཅིག་ཏུ་དྲན་པའམ། གཅིག་ཏུ་ལྷ་དྲན་པའི་རྣལ་འབྱོར་ཡང་
ཡིན་པའི་གཞི་མཐུན་པར་དམིགས་པ་དེ། རགས་པ་ལྡན་པ་གཅིག་པའི་རྣལ་
འབྱོར་གྱི་མཚན་ཉིད། དེ་དང་བསྐྱེད་རིམ་རིགས་པའི་རྣལ་འབྱོར། སྔགས་ལ་
གཞོལ་བའི་རྣལ་འབྱོར་རྣམས་དོན་གཅིག །རང་འབྲས་རྫོགས་རིམ་འབྲས་བཅས་
ཀྱི་སྨིན་བྱེད་དུ་གྱུར་པའི་རིམ་པ་དང་པོའི་རྣལ་འབྱོར་གང་ཞིག ་ ་ །བསྐྱེད་རིམ་
-33-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་
།
རགས་པ་ལས་དམིགས་རྟེན་ཤིན་ཏུ་ཕྲ་བ་ཡང་ཡིན།, ཤིན་སྦྱང་གི་བདེ་བས་ཟིན་
ཅིང་བྱིང་རྒོད་དང་བྲལ་བར་ཇི་ཙམ་འདོད་ཀྱི་བར་དུ་འཇོག་ནུས་པའང་ཡིན་པའི་
གཞི་མཐུན་པར་དམིགས་པ་དེ། ཕྲ་མོ་རྟོགས་པའི་རྣལ་འབྱོར་གྱི་མཚན་ཉིད།
བསྐྱེད་རིམ་ཕྲ་མོའི་རྣལ་འབྱོར། ། ནང་ལ་གཞོལ་བའི་རྣལ་འབྱོར་རྣམས་དོན་
གཅིག །གསུམ་པ་ནི། རིམ་པ་དང་པོའི་རྣལ་འབྱོར་ཆོས་ཅན། ཁྱོད་ལ་བསྐྱེད་པའི་
རིམ་པ་ཞེས་བརྗོད་པའི་རྒྱུ་མཚན་ཡོད་དེ། སྦྱངས་གཞི་སྐྱེ་ཤི་བར་དོ་གསུམ་དང་
རྣམ་པ་མཐུན་པར་སྐུ་གསུམ་ཀྱི་རྣལ་འབྱོར་དུ་བློས་བསྐྱོད་ནས་སྒོམ་པར་བྱ་བའི་
རིམ་པ་ཡིན་པས་ན་དེ་ལྟར་བརྗོད་པའི་ཕྱིར། གཉིས་པ་ལ་གཉིས། མཚན་ཉིད་
དང༌། དབྱེ་བའོ། །དང་པོ་ནི། རང་འབྲས་རྫོགས་རིམ་འབྲས་བཅས་ཀྱི་སྨིན་བྱེད་
དུ་གྱུར་པའི་རིམ་པ་དང་པོའི་རྣལ་འབྱོར་གང་ཞིག །རླུང་དབུ་མར་ཞུགས་གནས་
ཐིམ་གསུམ་བྱས་པ་ལས་བྱུང་བ་མ་ཡིན་པའི་ཞུ་བདེ་ཙམ་པོ་བས་སྟོང་ཉིད་རྟོགས་
པའི་གཟུང་རྣམ་ལྷར་ཤར་བ་ སོགས་ཀྱི་རིགས་སུ་ གནས་ པའི་ལུས་དབེན་དེ།
བསྐྱེད་རིམ་པའི་ལུས་དབེན་གྱི་མཚན་ཉིད། རིགས་གནས་སོགས་སྨོས་པ་ལ་
དགོས་པ་ཡོད་དེ། སྟོང་ཉིད་མ་རྟོགས་པའི་བློའི་གཟུང་ལྷར་ཤར་བའི་ལུས་དབེན་
དང་ཞུ་བདེ་ལས་གཞན་པའི་ཉིད་རྟོགས་པའི་བློའི་གཟུང་རྣམ་ལྷར་ཤར་པའི་ལུས་
དབེན་གཉིས་ཀ་འདིར་བསྡུ་བའི་ཆེད་ཡིན་པའི་ཕྱིར། གཉིས་པ་དེ་ལ་དབྱེ་ན།
སྟོང་ཉིད་མ་རྟོགས་པའི་བློའི་གཟུང་རྣམ་ལྷར་ཤར་བའི་ལུས་དབེན་དང་། ཞུ་བདེ་
ལས་གཞན་པའི་བློས་སྟོང་ཉིད་རྟོགས་པའི་གཟུང་རྣམ་ལྷར་ཤར་བའི་ལུས་དབེན་
དང་། རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བ་མ་ཡིན་པའི་ཞུ་
བདེ་ཙམ་གྱིས་སྟོང་ཉིད་རྟོགས་པའི་གཟུང་རྣམ་ལྷར་ཤར་བའི་ལུས་དབེན་ཏེ་
-34-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།།
གསུམ་ཡོད། ས་བཅད་གསུམ་པ་ནི། དེ་ལྟ་བུའི་ཚོགས་ལམ་པའི་རྒྱུད་ཀྱི་ངེས་
འབྱུང་དང་བྱང་ཆུབ་ཀྱི་སེམས་ལ་སོགས་པ་ལྟ་བུའོ། །
གསུམ་པ་སྔགས་བླ་མེད་ཀྱི་ཚོགས་ལམ་གྱི་ས་མཚམས་ནི། ཀུན་རྫོབ་
སེམས་བསྐྱེད་མཚན་ཉིད་པས་ཀུན་ནས་སློང་སྟེ། བླ་མེད་ཀྱི་སྨིན་དབང་ལེགས་
པར་ཐོབ་པ་ནས། སྒོམ་སྟོབས་ཀྱིས་རླུང་དབུ་མར་ཞུགས་གནས་ཐིམ་གསུམ་
བྱས་པ་ལས་བྱུང་བའི་ལྷན་སྐྱེས་ཀྱི་བདེ་བ་ཆེན་པོའི་ཡེ་ཤེས་སྐྱེ་ཁ་མ་ཚུན་ཆད་ལ་
ཡོད་དོ། །
གཉིས་པ་རྩོད་པ་སྤང་བ་ལ། ཁོ་ན་རེ། ཁྱོད་ཀྱིས་ཚོགས་ལམ་ཐོབ་པ་ལ།
ཀུན་རྫོབ་སེམས་བསྐྱེད་མཚན་ཉིད་དང་ལྡན་པ་ཐོབ་དགོས་ཟེར་བ་མི་འཐད་པར་
ཐལ། སེམས་བསྐྱེད་མ་སྐྱེས་ཀྱང་བླ་མེད་ཀྱི་དབང་རྣམ་དག་ཐོབ་པ་ཡོད་པ་གང་
ཞིག །དེ་བླ་མེད་ལམ་གྱི་འཇུག་སྒོ་ཡིན་པའི་ཕྱིར། ཁྱབ་སྟེ། ཐེག་ཆེན་ལམ་གྱི་
འཇུག་སྒོ་སེམས་བསྐྱེད་ཐོབ་ན། ཐེག་ཆེན་ཚོགས་ལམ་ཐོབ་པར་འཇོག་པ་དང་
མཚུངས་པའི་ཕྱིར་ཟེར་ན་མ་ཁྱབ། འོ་ན་ཁྱོད་ཀྱི་ལུགས་ཀྱི་སེམས་བསྐྱེད་མ་ཐོབ་
ཀྱང་དབང་རྣམ་དག་ཐོབ་པའི་གང་ཟག་དེ་ཆོས་ཅན། ཁྱེད་ཀྱི་བསྐྱེད་རིམ་སྒོམ་པ་
ལ་བརྟེན་ནས། དག་པའི་བརྟན་གཡོ་བའི་གསལ་སྣང་དང་ང་རྒྱལ་ཐོབ་པ་དེ།
བསྐྱེད་རིམ་མཚན་ཉིད་པ་ཡིན་པར་ཐལ། ཁྱོད་ཀྱིས་ཐོབ་པའི་དབང་དེ་བླ་མེད་ཀྱི་
སྨིན་དབང་མཚན་ཉིད་པ་ཡིན་པའི་ཕྱིར། རྟགས་ཁས། འདོད་ན། དེ་ལྟ་བུའི་
བསྐྱེད་རིམ་དེ་ཆོས་ཅན། ཁྱོད་སྔགས་ལམ་མཚན་ཉིད་པ་ཡིན་པར་ཐལ། བསྐྱེད་
རིམ་མཚན་ཉིད་པ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཐེག་ཆེན་གྱི་ལམ་
མཚན་ཉིད་པ་ཡིན་པ་ཐལ། སྔགས་ལམ་མཚན་ཉིད་པ་ཡིན་པའི་ཕྱིར། འདོད་ན།
-35-



ཕྱིར།
མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དེ་ཆོས་ཅན། ཁྱོད་ཐོབ་ལ་མ་ཉམས་པའི་གང་ཟག་དེ་ཐེག་ཆེན་ལམ་ཞུགས་ཀྱི་
གང་ཟག་ཡིན་པར་ཐལ། ཁྱོད་ཐེག་ཆེན་གྱི་ལམ་མཚན་ཉིད་པ་ཡིན་པའི་ཕྱིར།
རྟགས་ཁས། འདོད་ན། ཐེག་ཆེན་སེམས་བསྐྱེད་མ་ཐོབ་པའི་ཐེག་ཆེན་གང་ཟག་
ཡོད་པར་ཐལ་ལོ། །ཡང་ཁོ་ན་རེ། ཁྱོད་ཀྱི་སྤྱི་དང་བྱེ་བྲག་གི་བསྐྱེད་རིམ་ཀྱི་མཚན་
ཉིད་འཇོག་པའི་ཚེ། ཟུར་དང་པོ་ལ། རྫོགས་རིམ་འབྲས་བཅས་ཞེས་སྨོས་པ་ལ་
དགོས་པ་མེད་དོ་ཟེར་ན། དེ་ཡོད་པར་ཐལ། དེ་ལྟ་བུའི་སྤྱི་དང་བྱེ་བྲག་གི་རྣལ་
འབྱོར་དེ་རྣམས་ལ། རང་རང་གི་སྨིན་བྱར་གྱུར་པའི་ལམ་དུས་ཀྱི་རྫོགས་རིམ་དེ་
དང༌། འབྲས་དུས་ཀྱི་སྐུ་སོགས་གཉིས་ཀ་ཡོད་པ་དེ་གོ་བར་བྱ་བའི་ཆེད་ཡིན་པའི་
གཉིས་པ་ལ་གཉིས། དབྱེ་གཞི་རྫོགས་རིམ་སྤྱིར་བསྟན་པ་དང་། ཕྱེ་བའི་
ཡ་གྱལ་སྦྱོར་ལམ་གྱི་རྣམ་གཞག་བྱེ་བྲག་ཏུ་བཤད་པའོ། །དང་པོ་ལ་གསུམ།
མཚན་ཉིད་དང་། དབྱེ་བ་དང་། ས་མཚམས་སོ། །དང་པོ་ནི། སྒོམ་སྟོབས་ཀྱིས་
རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བའི་བདེ་སྟོང་གི་ཡེ་
ཤེས་ཀྱིས་ཟིན་པའི་སློབ་པའི་རྒྱུད་ཀྱི་རྣལ་འབྱོར་དེ་རྫོགས་རིམ་གྱི་མཚན་ཉིད།
རྣལ་མའི་རྣལ་འབྱོར། རྫོགས་པའི་རིམ་པ། མ་བརྟགས་པའི་རིམ་པ། རིམ་པ་ ༧
གཉིས་པའི་རྣལ་འབྱོར་རྣམས་དོན་གཅིག་གོ་བྱས་པ་ལ། ཁོ་ན་རེ། སྒོམ་སྟོབས་
ཀྱིས་རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བའི་བདེ་བ་ཆེན་
པོའི་ཡེ་ཤེས་ཡིན་ན། རྫོགས་རིམ་གྱི་རྣལ་འབྱོར་ཡིན་པས་ཁྱབ་པར་ཐལ། ཁྱོད་
ཀྱིས་མཚན་ཉིད་འཇོག་ཚུལ་དེ་འཐད་པའི་ཕྱིར། འདོད་ན། བསྐྱེད་རིམ་དབང་རྣོན་
འགའ་ཞིག་གིས་འོག་སྒོའི་ཕྲ་མོ་སྒོམ་པ་ལ་བརྟེན་ནས། རླུང་དབུ་མར་ཞུགས་
-36-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།
གནས་ཐིམ་གསུམ་བྱས་པ་ལས་བྱུང་བའི་བདེ་བའི་རྣལ་འབྱོར་དེ་ཆོས་ཅན།
རྫོགས་རིམ་གྱི་རྣལ་འབྱོར་ཡིན་པར་ཐལ། དེ་འདྲ་བ་སྒོམ་སྟོབས་ཀྱིས་རླུང་དྷུ་ཏཱི་ར་
བཙུད་པ་ལས་བྱུང་བའི་བདེ་བ་ཆེན་པོའི་ཡེ་ཤེས་ཡིན་པའི་ཕྱིར། འདོད་མི་ནུས་ཏེ།
དེ་བསྐྱེད་རིམ་གྱི་རྣལ་འབྱོར་ཡིན་པའི་ཕྱིར། དེར་ཐལ། དེ་འདྲ་བའི་ལམ་དེ་
རྫོགས་རིམ་གྱི་རིགས་སུ་གྱུར་པའི་བསྐྱེད་རིམ་གྱི་ལམ་ཡིན་པའི་ཕྱིར། དེར་ཐལ།
དེ་ལྟ་བུའི་གང་ཟག་དེ་བསྐྱེད་རིམ་པ་ཡིན་པའི་ཕྱིར། ཟེར་ན་དེར་མ་ཁྱབ་སྟེ། དེ་ལྟ་
བུའི་ལམ་དེ་རྫོགས་རིམ་གྱི་རྣལ་འབྱོར་ཡིན་པའི་ཕྱིར། དེར་ཐལ། སྒོམ་སྟོབས་
ཀྱིས་རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བའི་བདེ་བ་ཆེན་
པོའི་ཡེ་ཤེས་ཡིན་པའི་ཕྱིར། ཁྱབ་སྟེ། སྒོམ་སྟོབས་ཀྱིས་རླུང་དབུ་མར་ཞུགས་
གནས་ཐིམ་གསུམ་བྱས་པ་ལས་བྱུང་བའི་ལྷན་སྐྱེས་ཀྱི་བདེ་བ་ཆེན་པོའི་ཡེ་ཤེས་
རང་རྒྱུད་ལ་ནམ་སྐྱེས་པ་ན། བསྐྱེད་རིམ་ནས་རྫོགས་རིམ་དུ་འཕོ་བར་འཇོག་པ་
ལ་མཁས་པ་ཕལ་ཆེར་ཞལ་མཐུན་པའི་ཕྱིར། གསལ་སྒྲོན་ལས་ཀྱང་། ལམ་ཐུན་
མོང་བ་ནས་བཟུང་སྟེ། སྒོམ་སྟོབས་ཀྱིས་རླུང་དྷུ་ཏཱིར་བཙུད་པ་ཐིམ་པས་སྟོང་པ་
རྣམས་དངོས་སུ་འདྲེན་མི་ནུས་པ་དེ་སྲིད་དུ་ཚོགས་ལམ་དང་། དེ་ནུས་པ་ནས་བདེ་
བས་སྟོང་པ་མངོན་སུམ་དུ་མ་རྟོགས་པའི་སྒྱུ་ལུས་ཚུན་ཆད་སྦྱོར་ལམ་དུ་འཇོག་
པར་གསུངས་པའི་ཕྱིར། དེ་ལྟ་བུའི་གང་ཟག་དེ་བསྐྱེད་རིམ་པར་ཁས་བླངས་པ་
ཡང་མི་འགལ་ཏེ། གང་ཟག་དེ་དེ་ལྟ་བུའི་ལམ་དེ་སྒོམ་པའི་ཚེ། བསྐྱེད་རིམ་སྒོམ་
པའི་དབང་དུ་བྱས་ཀྱི། རྫོགས་རིམ་སྒོམ་པའི་དབང་དུ་མ་བྱས་པའི་ཕྱིར་རོ། །
ཞེས་དཔལ་ལྡན་སྨད་རྒྱུད་པའི་མཁས་པ་རྣམས་ཀྱིས་ཞལ་བཞེས་ཡིན་པའི་ཕྱིར་
རོ༑ ༑ ་
-37-



མཁྱེན་བརྩེའི་འོད་སྣང་ལས།
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
་་
E+
༤A
གསུམ་པ་ས་མཚམས་ནི། སྒོམ་སྟོབས་ཀྱིས་རླུང་དབུ་མར་ཞུགས་གནས་
ཐིམ་གསུམ་བྱས་པ་ལས་བྱུང་བའི་སྣང་བའི་ཡེ་ཤེས་སྐྱེས་པ་ནས། སློབ་མཐའི་
འོད་གསལ་གྱི་བར་ན་ཡོད་དོ། །གཉིས་པ་ལ་གསུམ། མཚན་ཉིད་དང་། དབྱེ་བ་
དང་། ས་མཚམས་སོ། །དང་པོ་ནི། སྒོམ་སྟོབས་ཀྱིས་རླུང་དྷུ་ཏིར་བཙུད་པ་ཐིམ་པ་
ལས་བྱུང་བའི་སློབ་པའི་རྒྱུད་ཀྱི་རྣལ་འབྱོར་གང་ཞིག །སྔགས་བླ་མེད་ཀྱི་དོན
་མངོན་རྟོགས་དེ། སྔགས་བླ་མེད་ཀྱི་སྦྱོར་ལམ་གྱི་མཚན་ཉིད། གཉིས་པ་དེ་ལ་དབྱེ་
ན་ངོ་བོའི་སྒོ་ནས། ལུས་དབེན་གྱི་ཏིང་ངེ་འཛིན་དང་། ངག་དབེན་གྱི་ཏིང་ངེ་འཛིན་
དང༌། སེམས་དབེན་གྱི་ཏིང་ངེ་འཛིན་དང་། སྒྱུ་ལུས་པའི་མཁྱེན་པ་སྟེ་བཞི་ཡོད་ལ།
ཕྲ་རགས་ཀྱི་སྒོ་ནས། དྲོད། རྩེ་མོ། བཟོད་པ། ཆོས་མཆོག་སྟེ་བཞི་ཡོད་དོ། །དེ་
རྣམས་སོ་སོའི་ངོ་བོ་སོགས་ནི། སྒོམ་སྟོབས་ཀྱིས་རླུང་དྷུ་ཏིར་བཙུད་པ་ཐིམ་པ་
ལས་བྱུང་བའི་བདེ་སྟོང་གིས་རྒྱས་བཏབ་པའི་ལུས་ཐ་མལ་གྱི་སྣང་ཞེན་གྱིས་
དབེན་ཞིང་། ཡུལ་སྣང་ལྷའི་རྣམ་རོལ་ཏུ་ཤར་བའི་བླ་མེད་ཀྱི་མངོན་རྟོགས་དེ། །
ལུས་དབེན་སྐུ་རྡོ་རྗེའི་ཏིང་ངེ་འཛིན་གྱི་མཚན་ཉིད། དེ་ལ་དབྱེ་ན། ལུས་དབེན་
མཉམ་བཞག་ཡེ་ཤེས་དང་། རྗེས་ཐོབ་ཡེ་ཤེས་གཉིས་ཡོད། དང་པོ་ནི། སྒོམ་
སྟོབས་ཀྱིས་རླུང་དྷུ་ཏིར་བཙུད་པ་ཐིམ་པ་ལས་བྱུང་བའི་བདེ་སྟོང་གི་ཡེ་ཤེས་ལ་རྩེ་
གཅིག་འཇོག་པའི་རྣལ་འབྱོར་གྱི་བྱེ་བྲག་ཅིག་ཡིན་ལ། གཉིས་པ་ནི། མཉམ་
བཞག་དེ་ལས་ལངས་ཡང་། མཉམ་བཞག་སྐབས་ཀྱི་བདེ་སྟོང་གིས་རྒྱས་བཏབ་
པས། ཅི་སྣང་ངེས་དོན་གྱི་ལྷའི་རྣམ་རོལ་ཏུ་འཆར་བའི་རྣལ་འབྱོར་གྱི་བྱེ་བྲག་ཅིག་
ཡིན་ནོ། །འདི་དག་ལ་ནང་གསེས་ཀྱིས་དབྱེ་ན། སྔ་མ་ལ་བསྲེ་བ་གསུམ་གྱི་མཉམ་
བཞག་ཡེ་ཤེས་གསུམ་ཡན་ལག་དང་བཅས་པ་ཡོད་ལ། འདིར་པཎ་ཆེན་བློ་བཟང་
，， ༔
-38-
:་



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།
ཆོས་ཀྱི་རྒྱལ་མཚན་གྱིས། ། བདེ་བ་ཆེན་པོའི་ཡེ་ཤེས་ཀྱིས་སྟོང་ཉིད་རྟོགས་པའི་
ཡིད་བདེ་ནི་དགའ་བའི་ཡན་ལག ་ །དེ་དང་མཚུངས་ལྡན་གྱི་ལུས་སེམས་ཤིན་
སྦྱངས་ཀྱི་བདེ་བ་ནི་བདེ་བའི་ཡན་ལག །དགའ་བདེ་དེ་གཉིས་དང་འབྲེལ་བའི་
ཕྱིར་སྟོང་པ་བཞི་དང་། ཁྱད་པར་ཐམས་ཅད་སྟོང་པ་འོད་གསལ་ནི་སེམས་རྩེ་
གཅིག་པའི་ཡན་ལག་ཡིན་ཅིང་། དེ་གསུམ་གྱི་ལུས་དབེན་མཉམ་བཞག་དོན་དམ་
པའི་ལྷ་སྒོམ་ཚུལ་ལོ། །ཞེས་གསུངས་སོ། །ལུས་དབེན་རྗེས་ཐོབ་ལ་ཡང་། ལུས་
དབེན་སོར་སྡུད་དང་། ལུས་དབེན་བསམ་གཏན་གྱི་རྣལ་འབྱོར་གཉིས་ཡོད་ལ།
འདིར་ཡང་པཎ་ཆེན་རིན་པོ་ཆེས། དེའི་ཚེ་ལྷའི་ངོ་བོ་ལ་རྟོག་པ་ནི་རྟོག་པ་དང་ཞལ་
ཕྱག་སོགས་ལ་དཔྱོད་པ་ནི་དཔྱོད་པའི་ཡན་ལག་ཡིན། དེ་གཉིས་དང་ལུས་དབེན་
སོར་སྡུད་ཀྱི་རྣལ་འབྱོར་གང་རུང་ཡིན་ན། ལུས་དབེན་རྗེས་ཐོབ་ཀྱི་ཉམས་ལེན་
ཡིན་པས་ཁྱབ། ཅེས་ཟབ་དོན་གསལ་བའི་ཉི་མ་ལས་གསུངས་པ་ལྟར་རོ། །ཕྱིས་
ཀྱི་གཞུང་བྱེད་འགའ་ཞིག །ལུས་དབེན་མཉམ་རྗེས་ཀྱི་རྣམ་གཞག་སྟོན་པའི་
སྐབས་ཟབ་དོན་གསལ་ཉིའི་གཞུང་འདི་གཉིས་དང་། གཞན་ཡང་ལུང་ཅི་རིགས་
ཤིག་རང་གི་བསྟན་བཅོས་སུ་རང་རྩོམ་ཡིན་ཁུལ་གྱིས་བཀོད་སྣང་བ་འདི་འདྲ་ནི།
དམ་པའི་རྣམ་ཐར་དང་ཅུང་མི་མཐུན་ཞིང་། བསྟན་པའི་མིག་ལྟོས་ལ་ཡང་གནོད་
པར་འདུག་པས། སླད་ནས་འབྱུང་འགྱུར་གྱི་གཞུང་བྱེད་པ་པོ་དག་གིས། དེ་ལྟ་
བུའི་གདོལ་སྤྱོད་མ་བྱས་ན་ལེགས་པར་སྣང་ངོ་། །ཡང་ལུས་དབེན་པ་ལ་དབྱེ་ན།
དམ་པ་རིགས་བརྒྱའི་ལུས་དབེན། དེ་ཉིད་རིགས་ལྔའི་ལུས་དབེན། གསང་བ་
རིགས་གསུམ་གྱི་ལུས་དབེན། གསང་ཆེན་རིགས་གཅིག་གི་ལུས་དབེན་ཏེ་བཞི་
ཡོད་ལ། དེ་རྣམས་ཀྱི་ནང་ནས། དམ་པ་རིགས་བརྒྱའི་ལུས་དབེན་ནི། བདེ་སྟོང་
-39-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གིས་རྒྱས་བཏབ་པའི་སྒོ་ནས། ཕུང་པོ་ལྔ་རེ་རེ་ལ་ཆ་ཤས་ལྔ་ལྔར་ཕྱེ་སྟེ། དེ་བཞིན་
གཤེགས་པ་ལྔ་ལ་རིགས་ལྔ་ལྔར་ཕྱེ་བས་ཉེར་ལྔ། ཁམས་བཞི་རེ་རེ་ལ་ལྔ་ལྔར་ཕྱེ་
སྟེ༑ ཡུམ་བཞི་ལ་རིགས་ལྔ་ལྔར་ཕྱེ་བས་ཉི་ཤུ། སྐྱེ་མཆེད་དྲུག་རེ་རེ་ལ་ལྔ་ལྔར་ཕྱེ་
སྟེ༑ ས་སྙིང་སོགས་དྲུག་ལ་རིགས་ལྔ་ལྔར་ཕྱེ་བས་སུམ་ཅུ། གཟུགས་སོགས་ཡུལ་
ལྔ་རེ་རེ་ལ་ལྔ་ལྔར་ཕྱེ་སྟེ། རྡོ་རྗེ་ལྔ་ལ་རིགས་ལྔ་ལྔར་ཕྱེ་བས་ཉེར་ལྔ་བཅས་བསྡོམ་
པས་བརྒྱར་ཕྱེ་ནས་སྒོམ་པ་སྟེ། རྩ་རྒྱུད་ལས། མདོར་ན་ཕུང་པོ་ལྔ་རྣམས་ནི། །
སངས་རྒྱས་ལྔར་ནི་རབ་ཏུ་སྒྲོག །ཅེས་དང་། ས་ནི་སྤྱན་ཞེས་བྱ་བ་ཡིན། །ཆུ་ཡི་
ཁམས་ནི་མཱ་མ་ཀཱི། །མེ་ནི་གོས་དཀར་མོ་ཡིན་ནོ། །རླུང་ནི་སྒྲོལ་མར་རབ་ཏུ་
གྲགས། །ཞེས་དང་། རྡོ་རྗེའི་སྐྱེ་མཆེད་ཉིད་དག་ཀྱང་། །བྱང་ཆུབ་སེམས་དཔའི་
དཀྱིལ་འཁོར་མཆོག །ཅེས་དང་། གཟུགས་སྒྲ་ལ་སོགས་སྔགས་པ་ཡིས། །ལྷ་ཉིད་
དུ་ནི་རབ་ཏུ་སྒོམ། །ཞེས་གསུངས་པའི་ཕྱིར། དེ་ཉིད་རིགས་ལྔའི་ལུས་དབེན་ནི།
བདེ་སྟོང་གིས་རྒྱས་བཏབ་པས་ས་ཆུ་མེ་རླུང་རྣམ་ཤེས་རྣམས་ལ། དེ་བཞིན་
གཤེགས་པ་ལྔར་བསྒོམ་པ་དང་། གསང་བ་རིགས་གསུམ་གྱི་ལུས་དབེན་ནི། བདེ་
སྟོང་གིས་རྒྱས་བཏབ་པས་རྣམ་སྣང་དང་རིན་འབྱུང་སྐུ་རྡོ་རྗེ། དོན་གྲུབ་དང་འོད་
དཔག་མེད་གསུང་རྡོ་རྗེ། རྡོ་རྗེ་དང་མི་བསྐྱོད་པ་ཐུགས་རྡོ་རྗེར་བསྡུས་ནས་སྒོམ་པ་
དང་། གསང་ཆེན་རིགས་གཅིག་གི་ལུས་དབེན་ནི། སྒོ་གསུམ་དང་ལྡན་པའི་སྒྲུབ་
པ་པོ་དེ་ཉིད་རྡོ་རྗེ་གསུམ་དང་ལྡན་པའི་རྡོ་རྗེ་འཆང་གཅིག་ཏུ་སྒོམ་པ་སྟེ། རྒྱུད་ཕྱི་
མ་ལས་རིམ་པ་ལྟར། དེ་ཉིད་རྣམ་པ་ལྔ་རུ་བཤད་ཅེས་དང་། གསང་བ་རྣམ་པ་
གསུམ་དུ་བཤད། །ཅེས་དང་། ལྷག་པའི་ལྷ་ནི་གསང་ཆེན་ཏེ། །ཞེས་གསུངས་པའི་
ཕྱིར། གསུམ་པ་ས་མཚམས་ནི། རྫོགས་རིམ་གྱི་སྣང་བའི་ཡེ་ཤེས་སྐྱེས་པ་ནས།
-40-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ། ་
རླུང་གི་རང་གདངས་ཡི་གེའི་རང་གདངས་སུ་ཤར་བའི་རྡོ་རྗེའི་བཟླས་པ་བྱས་པ་
ལ་བརྟེན་ནས། སྙིང་ཁའི་གོང་འོག་གི་རྩ་མདུད་གློད་པོར་སོང་སྟེ། གོང་འོག་གི་
རླུང་སྙིང་ཁའི་དྷུ་ཏིར་ཐིམ་པ་ལས་བྱུང་བའི་སྣང་བའི་ཡེ་ཤེས་སྐྱེ་ཁ་མའི་བར་ན་
ཡོད། གཉིས་པ་ངག་དབེན་ལ་གསུམ། མཚན་ཉིད་དང་། དབྱེ་བ་དང་། ས་
མཚམས་སོ། །དང་པོ་ནི། རང་གི་རྒྱུ་འབྲས་སུ་གྱུར་པའི་ལུས་སེམས་ཀྱི་དབེན་པ་
གཉིས་ཀྱི་བར་དུ་སྐྱེས་ཤིང་། གཙོ་བོར་སྙིང་ཁའི་རྩ་མདུད་རྫོགས་པར་དཀྲོལ་པའི་
ཐབས་སུ་གྱུར་པ་གང་ཞིག །ཐ་མལ་གྱི་ངག་གིས་དབེན་པའི་སྲོག་རྩོལ་གྱི་རྣལ་
འབྱོར་དེ་དག་དབེན་གསུང་རྡོ་རྗེའི་ཏིང་ངེ་འཛིན་གྱི་མཚན་ཉིད། དེ་ལ་དབྱེ་ན།
སྙིང་ཁའི་སྣ་རྩེར་སྔགས་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར། གདོང་གི་སྣ་རྩེར་
འོད་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར། གསང་བའི་སྣ་རྩེར་རྫས་ཀྱི་ཐིག་ལེའི་
སྲོག་རྩོལ་གྱི་རྣལ་འབྱོར་དང་གསུམ་ཡོད། སྙིང་ཁའི་སྣ་རྩེར་སྔགས་ཀྱི་ཐིག་ལེའི་
སྲོག་རྩོལ་གྱི་རྣལ་འབྱོར་ལ་ཡང་མཉམ་བཞག་དང་། རྗེས་ཐོབ་གཉིས་ཡོད་པ་
ལས། གཟུང་འཛིན་གྱི་རྣམ་རྟོག་བསྐྱེད་པའི་རླུང་སྙིང་ཁར་སྡུད་པའི་ཐབས་ཁྱད་
པར་ཅན་གང་ཞིག །སྙིང་ཁར་གནད་དུ་བསྣུན་པ་ལ་བརྟེན་ནས་རླུང་དྷུ་ཏིར་ཐིམ་
པ་ལས་བྱུང་བའི་ལྷན་སྐྱེས་ཀྱི་བདེ་བས་སྟོང་པ་ཡུལ་དུ་བྱས་པའི་རྩེ་གཅིག་ཏུ་
མཉམ་པར་བཞག་པའི་ངག་དབེན་གྱི་ཡེ་ཤེས་དེ་དང་པོའི་མཚན་ཉིད། སྲོག་རྩོལ་
དང་པོའི་མཉམ་བཞག་ལས་དངོས་སུ་ལངས་པའི་རྗེས་ཐོབ་ཀྱི་ཡེ་ཤེས་གང་ཞིག །
གང་སྣང་བདེ་སྟོང་གི་རྣམ་རོལ་དུ་བལྟ་བའི་ངག་དབེན་གྱི་རྣལ་འབྱོར་དེ་གཉིས་
པའི་མཚན་ཉིད། གཉིས་པ་གདོང་གི་སྣ་རྩེར་འོད་ཀྱི་ཐིག་ལེའི་སྲོག་རྩོལ་གྱི་རྣལ་
འབྱོར་ལ་ཡང་མཉམ་བཞག་དང་། རྗེས་ཐོབ་གཉིས་ཡོད་པ་ལས། སྲོག་རྩོལ་དང་
-41-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པོས་སྡུད་མ་ནུས་པའི་རླུང་རྣམས་སྙིང་ཁར་སྡུད་པའི་ཐབས་ཁྱད་པར་ཅན་གང་
ཞིག །གདོང་གི་སྣ་རྩེར་གནད་དུ་བསྣུན་པ་ལ་བརྟེན་ནས་རླུང་དྷུ་ཏིར་ཐིམ་པ་ལས་
བྱུང་བའི་ལྷན་སྐྱེས་ཀྱི་བདེ་བས་སྟོང་པ་ཡལ་དུ་བྱས་པ་ལ་རྩེ་གཅིག་ཏུ་མཉམ་པར་
བཞག་པའི་ཡེ་ཤེས་དེ་དང་པོའི་མཚན་ཉིད། སྲོག་རྩོལ་གཉིས་པའི་མཉམ་བཞག་
ལས་དངོས་སུ་ལངས་པའི་རྗེས་ཐོབ་ཀྱི་ཡེ་ཤེས་གང་ཞིག །གང་སྣང་བདེ་སྟོང་གི་
རྣམ་རོལ་དུ་བལྟ་བའི་ངག་དབེན་གྱི་རྣལ་ འབྱོར་དེ་གཉིས་པའི་མཚན་ཉིད།
གསུམ་པ་གསང་བའི་སྣ་རྩེར་རྫས་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར་ལ་ཡང་།
མཉམ་བཞག་དང་། རྗེས་ཐོབ་གཉིས་ཡོད་པ་ལས། སྲོག་རྩོལ་སྔ་མ་གཉིས་ཀྱིས་
སྡུད་མ་ནུས་པའི་རླུང་རྣམས་སྙིང་ཁར་སྡུད་པའི་བོག་འདོན་རྣལ་འབྱོར་དང་གསུམ་
ཡོད། སྙིང་ཁའི་སྣ་རྩེར་སྔགས་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར་ལ་ཡང་
མཉམ་བཞག་དང་། རྗེས་ཐོབ་གཉིས་ཡོད་པ་ལས། གཟུང་འཛིན་གྱི་རྣམ་རྟོག་
བསྐྱེད་པའི་རླུང་སྙིང་ཁར་སྡུད་པའི་ཐབས་ཁྱད་པར་ཅན་གང་ཞིག །སྙིང་ཁར་
གནད་དུ་བསྣུན་པ་ལ་བརྟེན་ནས་རླུང་དྷུ་ཏིར་ཐིམ་པ་ལས་བྱུང་བའི་ལྷན་སྐྱེས་ཀྱི་
བདེ་བས་སྟོང་པ་ཡུལ་དུ་བྱས་པའི་རྩེ་གཅིག་ཏུ་མཉམ་པར་བཞག་པའི་ངག་དབེན་
གྱི་ཡེ་ཤེས་དེ་དང་པོའི་མཚན་ཉིད། སྲོག་རྩོལ་དང་པོའི་མཉམ་བཞག་ལས་དངོས་
སུ་ལངས་པའི་རྗེས་ཐོབ་ཀྱི་ཡེ་ཤེས་གང་ཞིག །གང་སྣང་བདེ་སྟོང་གི་རྣམ་རོལ་དུ་
བལྟ་བའི་ངག་དབེན་གྱི་རྣལ་འབྱོར་དེ་གཉིས་པའི་མཚན་ཉིད། གཉིས་པ་གདོང་
གི་སྣ་རྩེར་འོད་ཀྱི་ཐིག་ལེའི་སྲོག་རྩོལ་གྱི་རྣལ་འབྱོར་ལ་ཡང་མཉམ་བཞག་དང་།
རྗེས་ཐོབ་གཉིས་ཡོད་པ་ལས། སྲོག་རྩོལ་དང་པོས་སྡུད་མ་ནུས་པའི་རླུང་རྣམས་
སྙིང་ཁར་སྡུད་པའི་ཐབས་ཁྱད་པར་ཅན་ཞིག་ །གདོང་གི་སྣ་རྩེར་གནད་དུ་བསྣུན་
-42-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།
པ་ལ་བརྟེན་ནས་རླུང་དྷུ་ཏི་ར་ཐིམ་པ་ལ་བྱུང་བའི་ལྷས་སྐྱེས་ཀྱི་བདེ་བས་སྟོང་པ་
ཡུལ་དུ་བྱ་བ་ལ་རྩེ་གཅིག་ཏུ་མཉམ་པར་བཞག་པའི་ཡེ་ཤེས་དེ་དང་པོའི་མཚན་
ཉིད། སྲོག་རྩོལ་གཉིས་པའི་མཉམ་བཞག་ལས་དངོས་སུ་ལངས་པའི་རྗེས་ཐོབ་ཀྱི་
ཡེ་ཤེས་གང་ཞིག །གང་སྣང་བདེ་སྟོང་གི་རྣམ་རོལ་ཏུ་བལྟ་བའི་ངག་དབེན་གྱི་རྣལ་
འབྱོར་དེ་གཉིས་པའི་མཚན་ཉིད། གསུམ་པ་གསང་བའི་སྣ་རྩེར་རྫས་ཀྱི་ཐིག་ལེའི་
སྲོག་རྩོལ་གྱི་རྣལ་འབྱོར་ལ་ཡང་། མཉམ་བཞག་དང་། རྗེས་ཐོབ་གཉིས་ཡོད་པ་
ལས། སྲོག་རྩོལ་སྔ་མ་གཉིས་ཀྱིས་སྡུད་མ་ནུས་པའི་རླུང་རྣམ་སྙིང་ཁར་སྡུད་པའི་
བོག་འདོད་རྣལ་འབྱོར་དང་གསུམ་ཡོད། སྙིང་ཁའི་སྣ་རྩེར་སྔགས་ཀྱི་ཐིག་ལེའི་
སྲོག་རྩོལ་གྱི་རྣལ་འབྱོར་ལ་ཡང་མཉམ་བཞག་དང་། རྗེ་ཐོབ་གཉིས་ཡོད་པ་ལས།
གཟུང་འཛིན་གྱི་རྣམ་རྟོག་བསྐྱེད་པའི་རླུང་སྙིང་ཁར་སྡུད་པའི་ཐབས་ཁྱད་པར་ཅན་
གང་ཞིག །སྙིང་ཁར་གནད་དུ་བསྣུན་པ་ལ་བརྟེན་ནས་རླུང་དྷུ་ཏིར་ཐིམ་པ་ལས་
བྱུང་བའི་ལྷན་སྐྱེས་ཀྱི་བདེ་བས་སྟོང་པ་ཡུལ་དུ་བྱས་པའི་རྩེ་གཅིག་ཏུ་མཉམ་པར་
བཞག་པའི་ངག་དབེན་གྱི་ཡེ་ཤེས་དེ་དང་པོའི་མཚན་ཉིད། སྲོག་རྩོལ་དང་པོའི་
མཉམ་བཞག་ལས་དངོས་སུ་ལངས་པའི་རྗེས་ཐོབ་ཀྱི་ཡེ་ཤེས་གང་ཞིག །གང་སྣང་
བདེ་སྟོང་གི་རྣམ་རོལ་ཏུ་བལྟ་བའི་ངག་དབེན་གྱི་རྣལ་འབྱོར་དེ་གཉིས་པའི་མཚན་
ཉིད། གཉིས་པ་གདོང་གི་སྣ་རྩེར་འོད་གྱི་ཐིག་ལེའི་སྲོག་རྩོལ་གྱི་རྣལ་འབྱོར་ལ་
ཡང་མཉམ་བཞག་དང་། རྗེས་ཐོབ་གཉིས་ཡོད་པ་ལས། སྲོག་རྩོལ་སྔ་མ་གཉིས་
ཀྱི་སྡུད་མ་ནུས་པའི་རླུང་རྣམས་སྙིང་ཁར་སྡུད་པའི་བོག་འདོན་གྱི་ཐབས་ཁྱད་པར་
ཅན་གང་ཞིག །གསང་བའི་སྣ་རྩེར་གནད་དུ་བསྣུན་པ་ལ་བརྟེན་ནས། རླུང་དྷུ་ཏིར་
ཐིམ་པ་ལས་བྱུང་བའི་ལྷན་སྐྱེས་ཀྱི་བདེ་བས་སྟོང་པ་ཡུལ་དུ་བྱ་བ་ལ་རྩེ་གཅིག་ཏུ་
-43-



མཁྱེན་བརྩེའི་འོད་སྣང་མས།： ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
མཉམ་པར་བཞག་པའི་ངག་དབེན་གྱི་ཡེ་ཤེས་དེ་དང་པོའི་མཚན་ཉིད། ： སྲོག་རྩོལ་
གསུམ་པའི་མཉམ་བཞག་ལས་དངོས་སུ་ལངས་པའི་རྗེས་ཐོབ་ཀྱི་ཡེ་ཤེས་གང་
ཞིག །གང་སྣང་བདེ་སྟོང་གི་རྣམ་རོལ་དུ་བལྟ་བའི་ངག་དབེན་གྱི་རྣལ་འབྱོར་དེ་
གཉིས་པའི་མཚན་ཉིད།. འདིར་ཚིག་ཚོགས་ལ་འཇིགས་ནས་མཉམ་བཞག་
གསུམ་དང་རྗེས་ཐོབ་གསུམ་གྱི་དབྱེ་བ་སོགས་མ་བྲིས་པས་གཞུང་གཞན་ལས་
ཤེས་པར་བྱའོ། །དེ་ལྟ་བུའི་ཐིག་ལེ་སྲོག་རྩོལ་གྱི་རྣལ་འབྱོར་ཆོས་ཅན། .ཁྱོད་ལ་
སྲོག་རྩོལ་གྱི་རྣལ་འབྱོར་ཞེས་བརྗོད་པའི་རྒྱུ་མཚན་ཡོད་དེ། དུས་འཁོར་ལྟར་
ན་སྲོག་སྟེ་རོ་རྐྱང་གི་རླུང་།:༌༌རྩོལ་བ་སྟེ་དབུ་མའི་ནང་དུ་འཇུག་པར་བྱེད་པའམ།
རྒྱུད་སྡེ་གཞན་ལྟར་ན། སྲོག་སྟེ་དབུགས། རྩོལ་བ་སྟེ་རིང་དུ་སྤྲོ་བའམ། སྲོག་སྟེ་ཚེ།
རྩོལ་བ་སྟེ་བསྲིང་བར་བྱེད་པས་ན་དེ་ལྟར་བརྗོད་པའི་ཕྱིར། འདིར་རྡོར་ཕྲེང་ལས།
ཟླ་བ་དྲུག་གིས་སྙིང་ཁའི་རྩ་མདུད་རྫོགས་པར་གྲོལ་བར་གསུངས་བའི་དོན་ནི།
རིམ་པ་དང་པོའི་རྣལ་འབྱོར་མཐར་ཕྱིན་པའི་རྗེས་སུ་ལུས་དབེན་ལ་བསླབས་པ་
དེས། རྡོར་བཟླས་བྱས་པས། ཟླ་བ་དང་པོའི་ཉིན་ཞག་རེ་ལ་རླུང་ཉིས་ཁྲི་ཆིག་སྟོང་
དྲུག་བརྒྱ་རེ་ཡོད་པ་ལྷག་ཆད་མེད་པར་ཆ་སྙོམས་དུ་རྒྱུ་བས་ལུས་ཀྱི་འབྱུང་བ་ཆ་
སྙོམས་སྟེ་ལུས་ལ་བརྟེན་པའི་ཡོན་ཏན་རྣམས་སྐྱེ་སླ་བར་བྱེད་ལ། ཟླ་བ་གཉིས་པ་
ལ༑ ཉིན་ཞག་གཅིག་གི་ཉིས་ཁྲི་ཆིག་སྟོང་དྲུག་བརྒྱའི་རླུང་རྣམས་ཐུན་ཚོད་བརྒྱད་
ལ༑ སྙིང་ཁའི་རྩ་འདབ་བརྒྱད་ནས་ཉིས་སྟོང་དགུ་བརྒྱ་རེ་ཆ་མཉམ་དུ་རྒྱུ་བར་བྱས་
པས། ལུས་ལ་བརྟེན་པའི་ཡོན་ཏན་རྣམ་པར་འཕེལ་བར་བྱེད། གསུམ་པ་ལ།：རྩ་
འཁོར་གསལ་བར་མཐོང་བ་དང་། བཞི་པ་ལ། རྩ་ནིང་རླུང་གི་ཁ་དོག་སོགས་
མཐོང་བ་དང་། ལྔ་པ་ལ། རླུང་དྷུ་ཏིར་ཞུགས་ནས་མི་ཤིག་པ་ལ་ཐིམ་པར་རྩོམ་པ་
-44-



སུ
སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།
དང༌། དྲུག་པ་ལ། སྙིང་ཁའི་རྩ་མདུད་རྫོགས་པར་གྲོལ་ནས། སེམས་དབེན་གྱི་
རྟོགས་པ་གསར་དུ་འཐོབ་པར་བཤད་དེ། གསུམ་པ་སེམས་དབེན་ཐུགས་རྡོ་རྗེའི་
ཏིང་ངེ་འཛིན་ལ་གསུམ། མཚན་ཉིད་དང༌། དབྱེ་བ་དང་། ས་མཚམས་སོ། །དང་པོ་
ནི༑ རོང་རྒྱུ་ངག་དབེན་གྱི་རྟོགས་པའི་རྗེས་སུ་བྱུང་ཞིང་རང་འབྲས་མ་དག་པའི་སྒྱུ་
ལུས་ཀྱི་སྔོན་དུ་གྲུབ་པའི་ཡེ་ཤེས་གང་ཞིག །ཕྱི་ནང་གི་ཐབས་གཉིས་ལ་བརྟེན་
ནས། ཁྱབ་བྱེད་རགས་པ་དང་བཅས་པའི་རྩ་བ་དང་ཡན་ལག་གི་རླུང་རྣམས་སྙིང་
ཁའི་མི་ཤིག་པ་ལ་ཐིམ་ཞིང་། གཟུང་འཛིན་གྱི་ཀུན་རྟོག་ལས་དབེན་པའི་རྣལ་
འབྱོར་དེ། སེམས་དབེན་ཐུགས་རྡོ་རྗེའི་ཏིང་ངེ་འཛིན་གྱི་མཚན་ཉིད། གཉིས་པ་ལ་
གཉིས། སེམས་དབེན་ཙམ་པོ་བ་དང་། སེམས་དབེན་མཐར་ཐུག་གི་ཡེ་ཤེས་སོ། །
དང་པོ་ལ་མཉམ་གཞག་དང་རྗེས་ཐོབ་གཉིས་ཡོད་པ་ལས། སྒོམ་སྟོབས་ཀྱིས་
ཁྱབ་བྱེད་རགས་པ་དང་བཅས་པའི་རླུང་རྣམས་སྙིང་ཁའི་མི་ཤིག་པ་ལ་ཐིམ་པ་
ལས་བྱུང་བའི་སེམས་དབེན་ཙམ་པོ་བའི་ཡེ་ཤེས་གང་ཞིག །ལྷན་སྐྱེས་ཀྱི་བདེ་
བས་སྟོང་པ་ཡུལ་དུ་བྱས་པ་ལ་རྩེ་གཅིག་ཏུ་མཉམ་པར་འཇོག་པའི་རྣལ་འབྱོར་དེ་
དང་པོའི་མཚན་ཉིད། སེམས་དབེན་མཉམ་བཞག་འདིའི་མཚན་ཉིད་ཀྱི་ཟུར་ལ།
འགའ་ཞིག་རླུང་ཅུང་ཟད་གཡོ་བ་རྩོམ་པ་ན། སྒྱུ་མའི་སྐུར་ལྔར་ལུགས་ཁྱད་པར་
ཅན་ཞིག་ལྡང་བའི་ཡེ་ཤེས་དེ་ཞེས་ཟེར་བ་ནི་མཉམ་བཞག་འདི་དང༌། སེམས་
དབེན་མཐར་ཐུག་གི་འོད་གསལ་གཉིས་ཧ་ལོག་ནས་ནོན་པ་ཡིན་ཏེ་མཆིས། དེ་
མིན་ན་མཚན་ཉིད་ཀྱི་ཕྱི་མ་འདི་མི་འཐད་པར་མངོན་ཏེ་མཉམ་བཞག་འདིའི་རླུང་
ཅུང་ཟད་གཡོ་བ་རྩོམ་པ་ཙམ་དུ་མ་ཟད། རླུང་གཡོས་ནས་རྗེས་ཐོབ་ཏུ་ལངས་ཟིན་
པའི་སྐབས་ཀྱང་། ད་དུང་སྒྱུ་ལུས་ལྡང་བའི་ས་མཚམས་ལ་མ་སླེབས་པའི་ཕྱིར་རོ། །
A
：
ས
ག
།
*
-45-



ན
ས
མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
སེམས་དབེན་ཙམ་པོ་བའི་མཉམ་བཞག་ལས་དངོས་སུ་ལངས་པའི་རྗེས་ཐོབ་ཀྱི་
ཡེ་ཤེས་གང་ཞིག །གང་སྣང་བདེ་སྟོང་གི་རྣམ་རོལ་དུ་བལྟ་བའི་སེམས་དབེན་གྱི་
རྣལ་འབྱོར་དེ། གཉིས་པའི་མཚན་ཉིད། དེ་ལྟ་བུའི་སེམས་དབེན་གྱི་རྟོགས་པ་ཐོབ་
པའི་གང་ཟག་དེ། སྤྱོད་པ་བྱེད་རྒྱུ་མ་བྱུང་བར་སྐུ་ཚེའི་འདུ་བྱེད་གཏོང་དགོས་པ་
བྱུང་ན། གཞིའི་འོད་གསལ་ལམ་གྱི་འོད་གསལ་དུ་བསྒྱུར་ཏེ། ཐ་མལ་བའི་བར་
དོའི་ངང་ལ་སྒྱུ་མའི་སྐུར་བཞེངས་ནས། དེས་རགས་པའི་སྤྲུལ་སྐུ་བཟུང་སྟེ་རྟེན་དེ་
ལ་འཚང་རྒྱ་བ་ཡིན་ནོ། །དམིགས་གསལ་དེ་ཉིད་ལས་གཞན་པ་རྣམས་ཀྱིས་ནི།
དེ་ལྟ་བུའི་མཉམ་རྗེས་ཀྱི་དགེ་སྦྱོར་ལེགས་པར་བསྐྱངས་པས། རིམ་པ་གསུམ་པའི་
སྒྱུ་ལུས་འགྲུབ་ཏུ་ཉེ་བའི་མཚན་མ་བརྟན་པར་མཐོང་བ་ན། དེའི་སྒྲུབ་གཞི་སེམས་
དབེན་མཐར་ཐུག་གི་དཔེའི་འོད་གསལ་མངོན་དུ་བྱེད་པ་ཡིན་ནོ། ། ད་
གཉིས་པ་ནི། ཕྱི་ནང་གི་ཐབས་ཁྱད་པར་ཅན་ལ་བརྟེན་ནས། ཚིགས་ལ་
གནས་པའི་ཁྱབ་བྱེད་ཚུན་ཆད་ཀྱི་རླུང་མ་ལུས་པ་འཆི་རིམ་ཇི་ལྟ་བ་བཞིན་དུ་སྙིང་
ཁའི་མི་ཤིག་པ་ལ་ཐིམ་པས། ལུགས་འབྱུང་གི་ཉེར་ཐོབ་ཀྱི་མཐར་སྐྱེས་པའི་འོད་
གསལ་གྱི་ཡེ་ཤེས་གང་ཞིག །རིམ་པ་གསུམ་པའི་སྒྱུ་ལུས་ཀྱི་སྒྲུབ་གཞི་མཐར་ཐུག་
ཏེ། སེམས་དབེན་དཔེའི་འོད་གསལ་མཐར་ཐུག་གི་མཚན་ཉིད། འདིར་ངེས་ངོར་
ནམ་མཁའ་གཡའ་དག་པ་ལྟ་བུའི་བཟུང་རྣམ་འཆར་ཡང་། དེ་བཀག་ནས་སྟོང་
ཉིད་འཛིན་སྟངས་ཀྱི་ཡུལ་དུ་བྱས་ནས་སྒོམ་པར་གསུངས་སོ། །
གསུམ་པ་སེམས་དབེན་གྱི་ས་མཚམས་ནི། ཁྱབ་བྱེད་རགས་པ་དང་བཅས་
པའི་རྩ་བ་དང་ཡན་ལག་གི་རླུང་རྣམས་སྙིང་ཁའི་མི་ཤིག་པ་ལ་ཐིམ་པས། སྣང་
བའི་ཡེ་ཤེས་སྐྱེས་པ་ནས་མ་དག་པའི་སྒྱུ་ལུས་ལྡང་ཁ་མའི་བར་ན་ཡོད། བཞི་པ་ལ་
ཨ46-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།་
གཉིས། རྟེན་སྒྱུ་ལུས་བཤད་པ་དང་། སྒྱུ་ལུས་པའི་མཁྱེན་པ་དངོས་བཤད་པའོ། །
དང་པོ་ལ་གསུམ། མཚན་ཉིད་དང་། ཁྱད་པར་དང་། ཡུན་ཚད་དོ། །དང་པོ་ནི།
རང་གི་སྒྲུབ་གཞི་སེམས་དབེན་དཔེའི་འོད་གསལ་མཐར་ཐུག་གིས་ལྷན་ཅིག་བྱེད་
རྐྱེན་དང་། འོད་གསལ་དེའི་བཞོན་པའི་རླུང་འོད་ཟེར་ལྔ་བའི་ཉེར་ལེན་ལས་བྱུང་
བ་གང་ཞིག ་ །རྣམ་སྨིན་གྱི་ལུས་རགས་པ་ལས་གོ་ས་ལོགས་སུ་དངོས་གནས་ལ་
གྲུབ་པའི་མཚན་དཔེས་སྤྲས་པའི་གཟུགས་སྐུ་དེ་མ་དག་པའི་སྒྱུ་ལུས་ཀྱི་མཚན་
ཉིད། དེ་དང་རིམ་པ་གསུམ་པའི་སྒྱུ་ལུས་དོན་གཅིག །གཉིས་པ་ནི། སྒྱུ་ལུས་འདི་
ཉིད་དཔེ་བཅུ་གཉིས་ཀྱི་མཚོན་ནས་ཤེས་པར་བྱ་དགོས་ལ། དཔེ་བཅུ་གཉིས་ནི།
སྒྱུ་མ་དང་། ཆུ་ཟླ་དང་། མིག་ཡོར་དང་། སྨིག་རྒྱུ་དང་། མིག་འཁྲུལ་དང་། རྨི་ལམ་
དང༌། བྲག་ཆ་དང་། དྲི་ཟའི་གྲོང་ཁྱེར་དང་། འཇའ་ཚོན་དང་། གློག་དང་། ཆུ་བུར་
དང༌། གཟུགས་བརྙན་ཏེ་བཅུ་གཉིས་སོ། །གསུམ་པ་ནི། རིམ་པ་བཞི་པའི་དོན་གྱི་
འོད་གསལ་ཐོབ་ཀྱི་བར་དུ་ནི། མཉམ་རྗེས་གང་ལ་རྒྱུན་ཆད་པར་མེད་ཅིང་། འོད་
གསལ་དེ་ཉིད་མངོན་དུ་གྱུར་པ་ན། དེ་དང་དུས་མཉམ་དུ་ནམ་མཁའ་ལ་འཇའ་
ཡལ་བ་ལྟར་དག་སྟེ། རིགས་འདྲའི་རྒྱུན་འཆད་མེད་པར་གསུངས་སོ། །གཉིས་པ་
ལ་གཉིས། མཉམ་བཞག་དང་རྗེས་ཐོབ་བོ། །དེ་ཡང་སེམས་དཔའ་དགུ་བརྩེགས་
ཀྱིས་སྡུད་རིམ་དང་རྡོར་བཟླས་ལ་བརྟེན་ནས་རླུང་དྷུ་ཏིར་ཐིམ་པ་ལས་བྱུང་བའི་
མཉམ་བཞག་གི་རྣལ་འབྱོར་གང་ཞིག །འོད་གསལ་གྱི་མཐར་ཡིད་ངོར་དག་པའི་
སྒྱུ་ལུས་སུ་ལྡང་ཡང་། དངོས་གནས་ལ་དེ་ལྟར་མི་ནུས་ཤིང་། མཉམ་བཞག་ལས་
ལངས་པའི་ཚེ། རགས་པའི་སྤྲུལ་སྐུ་འཛིན་པའི་སྒྱུ་ལུས་པའི་ཡེ་ཤེས་དེ། དང་པོའི་
མཚན་ཉིད། འདིའི་མཚན་ཉིད་ཀྱི་ཟུར་ལ་འགའ་ཞིག་སེམས་དཔའ་དགུ་རྩེགས་
-47-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
སོགས་སྟོང་ཉིད་ལ་རྩེ་གཅིག་ཏུ་དམིགས་ན། ཞེས་བྲིས་འདུག་པ་ནི། གཞུང་ཆེན་
མོའི་སྦོམ་བཤད་ཅིག་སྦོམ་པར་བཀོད་པ་ཡིན་དུ་སྲིད་ཀྱང་། ཕྲ་ཞིབ་སོ་སོར་འབྱེད་
པའི་རིགས་གཞུང་གི་སྐབས་འདིར། ཀ་བ་དང་བུམ་པ་སོགས་སྟོང་ཉིད་ལ་རྩེ་
གཅིག་ཏུ་དམིགས་ནས་ཞེས་པ་དང་ཁྱད་མེད་དུ་འདུག་པས། བརྗོད་ཚུལ་ཅུང་ཟད་
མི་བདེ་བར་མངོན་ནོ་ཞེས་སློབ་དཔོན་བྱང་གླིང་པས་གསུངས་སོ། །གཉིས་པ་ནི།
རང་གི་སྔ་ལོགས་སུ་བྱུང་བའི་མ་དག་པའི་སྒྱུ་ལུས་པའི་རྒྱུད་ཀྱི་མཉམ་བཞག་ལས་
དངོས་སུ་ལངས་པའི་རྗེས་ཐོབ་ཀྱི་ཡེ་ཤེས་གང་ཞིག །སྣོད་བཅུད་ཐམས་ཅད་རླུང་
སེམས་སྒྱུ་མའི་རྣམ་རོལ་དུ་བལྟ་བའི་རྣལ་འབྱོར་དེ་གཉིས་པའི་མཚན་ཉིད།
འདིར་འགྲོ་བ་ཐམས་ཅད་སྒྱུ་མ་ལྟ་བུར་བལྟ་བར་གསུང་པ་ནི། དེ་ཐམས་ཅད་རླུང་
སེམས་ཙམ་གྱི་ལུས་ཅན་དུ་བལྟ་བའི་དོན་སྟེ། དེ་ཡང་རང་གིས་ཐོབ་པའི་སྒྱུ་ལུས་
སམ། དེའི་སྒྲུབ་གཞི་དང་འདྲ་བར་མཐོང་བའི་དོན་དུ་གསུངས་སོ། །དྲོད་སོགས་
བཞི་ནི་རིམ་པ་ལྟར། ལུས་དབེན་གྱི་རྣལ་འབྱོར་དང་། ངག་དབེན་གྱི་རྣལ་འབྱོར།
སེམས་དབེན་གྱི་རྣལ་འབྱོར་དང་། མ་དག་པའི་སྒྱུ་ལུས་པའི་མཁྱེན་པ་དང་བཞི་ལ་
བྱེད་པར་བཤད་པ་ལྟར་རོ། །
གསུམ་པ་ལ་གསུམ། མཚན་ཉིད་དང༌། དབྱེ་བ་དང་ས་མཚམས་སོ། །དང་
པོ་ནི། སྒོམ་སྟོབས་ཀྱིས་རླུང་དྷུར་ཏིར་བཙུད་པ་ཐིམ་པ་ལས་བྱུང་བའི་སློབ་པའི་
རྒྱུད་ཀྱི་རྣལ་འབྱོར་གང་ཞིག །བླ་མེད་ཀྱི་བདེན་པ་མངོན་རྟོགས་དེ་བླ་མེད་ཀྱི་
མཐོང་ལམ་གྱི་མཚན་ཉིད། དེ་ལ་དབྱེ་ན། བར་ཆད་མེད་ལམ། རྣམ་གྲོལ་ལམ།
དེ་གཉིས་གང་ཡང་མ་ཡིན་པའི་མཉམ་བཞག་ཡེ་ཤེས། རྗེས་ཐོབ་ཡེ་ཤེས་དང་
བཞི་ཡོད། དང་པོ་ནི། ཕྱིའི་རྐྱེན་ཕྱག་རྒྱ་དང་། ནང་གི་རྐྱེན་སྡུད་རིམ་སྒོམ་སྟོབས་
-48-



ངརས་
སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ། ་ ་
ཀྱིས་རླུང་དྷུ་ཏཱིར་ཐིམ་པ་ལས་སྐྱེས་པའི་ལྷན་སྐྱེས་ཀྱི་བདེ་བ་སྟོང་ཉིད་མངོན་སུམ་
དུ་རྟོགས་པ་གང་ཞིག །ཉོན་སྒྲིབ་མཐའ་དག་གི་དངོས་གཉེན་བར་ཆད་མེད་ལམ་
གྱི་རིགས་སུ་གནས་པའི་འོད་གསལ་གྱི་ཡེ་ཤེས་དེ། བླ་མེད་ཀྱིས་དང་པོའི་མཐོང་
ལམ་བར་ཆད་མེད་ལམ་གྱི་མཚན་ཉིད། འདིའི་ལུགས་ཀྱི་ས་དང་པོའི་རབ་ཏུ་
དགའ་བ་ཐོབ་པ། རིམ་པ་གསུམ་པའི་སྒྱུ་ལུས་འགག་པ། རིམ་པ་བཞི་པའི་དོན་གྱི་
འོད་གསལ་ཐོབ་པ། ལྷན་སྐྱེས་ཀྱི་བདེ་བས་སྟོང་ཉིད་མངོན་སུམ་དུ་རྟོགས་པ།
ཉོན་སྒྲིབ་ཀྱི་དངོས་གཉེན་བར་ཆད་མེད་ལམ་ཐོབ་པ། རྟེན་གྱི་གང་ཟག་ཐེག་ཆེན་
འཕགས་པར་གྱུར་པ་སོགས་དུས་མཉམ་མོ། །རིམ་པ་བཞི་པའི་དོན་གྱི་འོད་
གསལ་ཡིན་ན། ཕྱི་ནང་གི་མངོན་བྱང་གཉིས་ཀ་ཡིན་པས་ཁྱབ་སྟེ། ཕྱིའི་ནམ་
མཁའ་སློང་བྱེད་ཀྱི་སྐྱོན་གསུམ་དུ་བྲལ་བའི་ཐོ་རངས་ཀྱི་དུས་སུ་ཐོབ་པའི་ཆ་ནས
ཕྱིའི་མངོན་བྱང་དང་། ནང་གི་ཤེས་པ་སློང་བྱེད་ཀྱི་སྣང་བ་གསུམ་དང་བྲལ་བའི་ཆ་
ནས་ནང་གི་མངོན་བྱང་དུ་འཇོག་པའི་ཕྱིར་རོ། །ཁོ་ན་རེ། བླ་མེད་ཀྱི་ས་དང་པོའི་
མཐོང་ལམ་བར་ཆད་མེད་ལམ་ཡིན་ན། ཉོན་སྒྲིབ་ཀྱི་དངོས་གཉེན་དུ་གྱུར་པའི་
བར་ཆད་མེད་ལམ་ཡིན་པས་ཁྱབ་པར་ཐལ། དེ་ཡིན་ན། སྒོམ་སྟོབས་ཀྱིས་རླུང་དྷུ་
ཏཱིར་ཐིམ་པ་ལས་སྐྱེས་པའི་ལྷན་སྐྱེས་ཀྱི་བདེ་བས་སྟོང་ཉིད་མངོན་སུམ་དུ་རྟོགས་
པ་གང་ཞིག། །ཉོན་སྒྲིབ་མཐའ་དག་གི་དངོས་གཉེན་བར་ཆད་མེད་ལམ་གྱི་རིགས་
སུ་གནས་པའི་འོད་གསལ་གྱི་ཡེ་ཤེས་ཡིན་པས་ཁྱབ་པའི་ཕྱིར་ཟེར་ན་མ་ཁྱབ་སྟེ།
འོ་ན་ཕར་ཕྱིན་ཐེག་པའི་ས་བཅུའི་རྟོགས་པ་སྔོན་སོང་གི་བྱང་སེམས་ཀྱི་རྒྱུད་ཀྱི་
རིམ་པ་བཞི་པའི་དོན་གྱི་འོད་གསལ་དེ་ཆོས་ཅན། ཉོན་སྒྲིབ་ཀྱི་དངོས་གཉེན་བར་
ཆད་མེད་ལམ་ཡིན་པར་ཐལ། བླ་མེད་ཀྱི་ས་བཅུ་དང་པོའི་མཐོང་ལམ་བར་ཆད་
-49-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
མེད་ལམ་ཡིན་པའི་ཕྱིར། འདོད་ན། དེ་ལྟ་བུའི་འོད་གསལ་དེ་ཆོས་ཅན། ཁྱོད་ཀྱི་
ངོ་སྐལ་གྱི་སྤང་བྱར་གྱུར་པའི་ཉོན་སྒྲིབ་ཡོད་པར་ཐལ། ཁྱོད་དེའི་དངོས་གཉེན་
བར་ཆད་མེད་ལམ་ཡིན་པའི་ཕྱིར། འདོད་ན། ས་བཅུའི་རྟོགས་པ་སྔོན་སོང་གི་
རིམ་པ་བཞི་པའི་དོན་གྱི་འོད་གསལ་ལ་གནས་པའི་སེམས་དཔའ་དེ་ཆོས་ཅན།
ཁྱོད་ཀྱིས་ཉོན་སྒྲིབ་མ་སྤང་བར་ཐལ། ཁྱོད་ཀྱི་རྒྱུད་ཀྱི་བླ་མེད་ཀྱི་ས་དང་པོའི་
མཐོང་ལམ་བར་ཆད་མེད་ལམ་དེ། ཉོན་སྒྲིབ་ཀྱི་དངོས་གཉེན་དུ་གྱུར་པའི་བར་
ཆད་མེད་ལམ་ཡིན་པའི་ཕྱིར། རྟགས་ཁས། འདོད་ན། ཕར་ཐེག་གི་ས་བཅུའི་བྱང་
ཆུབ་སེམས་དཔས་ཉོན་སྒྲིབ་མ་སྤངས་བར་ཐལ་ལོ། །འདོད་ན། དག་པ་ས་གསུམ་
གྱི་རྣམ་བཞག་མི་འཐད་པར་ཐལ་ལོ། །འདོད་ན། ཐེག་ཆེན་རིགས་ངེས་ཀྱིས་ཉོན་
སྒྲིབ་སྤང་བའི་ས་མཚམས་ལ། ཐལ་རང་གཉིས་བཞེད་ཚུལ་མཐུན་པར་ཐལ་ལོ། །
བྱས་པ་ལ། ཁོ་ན་རེ། དེ་ལྟ་བུའི་གང་ཟག་དེ་ཆོས་ཅན། ཁྱོད་ཀྱིས་ཕར་ཐེག་རང་
ལམ་གྱི་སྐབས་སུ་ས་དང་པོའི་མཐོང་ལམ་བར་ཆད་མེད་ལམ་ཐོབ་པར་ཐལ། ཁྱོད་
བླ་མེད་ཀྱི་ས་དང་པོའི་མཐོང་ལམ་བར་ཆད་མེད་ལམ་ལ་གནས་པའི་གང་ཟག་
ཡིན་པའི་ཕྱིར་ཟེར་ན་མ་ཁྱབ་བོ། །དེས་ན་དེ་ལྟ་བུའི་གང་ཟག་དེས། ཕར་ཐེག་གི་
ས་དང་པོའི་མཐོང་ལམ་བར་ཆད་མེད་ལམ་སྔར་ནས་མངོན་དུ་བྱས་ཟིན་ཡང་།
ཐེག་པ་དེའི་ལུགས་ཀྱི་ས་དང་པོའི་མཐོང་ལམ་བར་ཆད་མེད་ལམ་གསར་དུ་ཐོབ་
པ་ཡིན་ལ། དེས་ན་དེ་ལྟ་བུའི་མཐོང་ལམ་འོད་གསལ་ཡེ་ཤེས་དེ། ཉོན་སྒྲིབ་ཀྱི་
དངོས་གཉེན་བར་ཆད་མེད་ལམ་དངོས་སུ་ཁས་བླང་ན་ཅུང་ཟད་མི་འཐད་པས།
དེ་འདྲ་བ་རྣམས་སྡུད་པའི་དོན་གྱིས་འདིར་མཚན་ཉིད་ཀྱི་ཟུར་ལ་ཡང་རིགས་
གནས་ཀྱི་སྒྲ་སྦྱར་བ་ཡིན་ནོ། །ཡང་ཁོ་ན་རེ། ས་བཅུའི་རྟོགས་པ་སྔོན་སོང་གི་རྒྱུད་
་
，
-50-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ། །
ཀྱི་དེ་ལྟ་བུའི་འོད་གསལ་གྱི་ཡེ་ཤེས། བླ་མེད་ཀྱི་ས་དང་པོའི་མཐོང་ལམ་བར་ཆད་
མེད་ལམ་མ་ཡིན་ནོ། །ཟེར་ན། དེ་ལྟ་བུའི་འོད་གསལ་གྱི་ཡེ་ཤེས་དེ་ཆོས་ཅན།
ཁྱོད་རིམ་པ་བཞི་པའི་དོན་གྱི་འོད་གསལ་མ་ཡིན་པར་ཐལ། བླ་མེད་ཀྱི་ས་དང་
པོའི་མཐོང་ལམ་བར་ཆད་མེད་ལམ་མ་ཡིན་པའི་ཕྱིར། རྟགས་ཁས་ཁྱབ་སྟེ། བླ་
མེད་ཀྱི་ས་དང་པོའི་མཐོང་ལམ་བར་ཆད་མེད་ལམ་དང་། རིམ་པ་བཞི་པའི་དོན་གྱི་
འོད་གསལ་གཉིས་དོན་གཅིག་ཡིན་པའི་ཕྱིར། འཁོར་གསུམ། གཉིས་པ་རྣམ་
གྲོལ་ལ་གཉིས། རྟེན་གྱི་གང་ཟག་སྒྱུ་ལུས་བཤད་པ་དང་། རྣམ་གྲོལ་ལམ་དངོས་
བཤད་པའོ། །དང་པོ་ནི། རིམ་པ་བཞི་པའི་དོན་གྱི་འོད་གསལ་འགག་པ་དང་དུས་
མཉམ་དུ་གྲུབ་པའི་སྒྱུ་མའི་སྐུ་མཚན་ཉིད་པ་གང་ཞིག ་ །འོད་གསལ་དེའི་བཞོན་
པའི་རླུང་གིས་ཉེར་ལེན་དང་། འོད་གསལ་གྱི་སེམས་ཀྱིས་ལྷན་ཅིག་བྱེད་རྐྱེན་བྱས་
པ་ལས་བྱུང་བའི་དགྲ་བཅོམ་པ་དེ། དག་པའི་སྒྱུ་ལུས་ཀྱི་མཚན་ཉིད། གཉིས་པ་
རྣམ་གྲོལ་ལམ་ནི། ་ དག་པའི་སྒྱུ་ལུས་པའི་རྒྱུད་ཀྱི་མཁྱེན་པ་གང་ཞིག - །ལུགས་
ལྡོག་གི་ཐོབ་མཆེད་སྣང་གསུམ་གྱིས་བསྡུས་པའི་བདེ་སྟོང་གི་ཡེ་ཤེས་དུས་མཉམ་
ལྔ་དང་ལྡན་པའི་རིགས་སུ་གནས་པ་དེ། བླ་མེད་ཀྱི་ས་དང་པོའི་མཐོང་ལམ་རྣམ་
གྲོལ་ལམ་གྱི་མཚན་ཉིད། དུས་མཉམ་ལྔ་ནི། དེ་ལྟ་བུའི་ལུགས་ལྡོག་གི་ཉེ་ཐོབ་
གྲུབ་པ། རིམ་པ་བཞི་པའི་དོན་གྱི་འོད་གསལ་འགག་པ། ཉོན་སྒྲིབ་ལས་དངོས་སུ་
གྲོལ་བའི་རྣམ་གྲོལ་ལམ་ཐོབ་པ། སྤངས་པ་ཟུང་འཇུག་ཐོབ་པ། རང་རྒྱུད་ལྡན་གྱི་
གང་ཟག་དགྲ་བཅོམ་པར་གྱུར་པ་དུས་མཉམ་པར་གསུངས་སོ། །འདིར་རིགས་
གནས་སྨོས་པ་ལ་དགོས་པ་ཡོད་དེ།ས་བཅུའི་རྟོགས་པ་སྔོན་སོང་གི་སེམས་དཔའི་
རྒྱུད་ཀྱི་རིམ་པ་བཞི་པའི་དོན་གྱི་འོད་གསལ་འགག་པ་དང་དུས་མཉམ་དུ་སྐྱེས་
-51-



མཁྱེན་བརྩེའི་འོད་སྣང་ལས། : ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པའི་ལུགས་ལྡོག་གི་ཐོབ་མཆེད་སྣང་གསུམ་གྱིས་བསྡུས་པའི་བདེ་སྟོང་གི་ཡེ་ཤེས་
་་དེ་༑ ཉོན་སྒྲིབ་ལས་དངོས་སུ་གྲོལ་བའི་རྣམ་གྲོལ་ལམ་མ་ཡིན་པས། དེ་ཉིད་འདིར།
དུས་མཉམ་ལྔས་ཁྱབ་པའི་བླ་མེད་ཀྱི་ས་དང་པོའི་མཐོང་ལམ་རྣམ་གྲོལ་ལམ་དུ་
བསྡུས་པའི་ཆེད་ཡིན་པའི་ཕྱིར། འགའ་ཞིག་འདི་དག་གི་མཚན་ཉིད་ལ་ཟུར་ལ་
རབ་ཕྱེ་སྨོས་ནས། དེའི་དགོས་པ་འཆད་པའི་ཚེ། ཕར་ཕྱིན་ན་ཐེག་པའི་ས་བཅུ་
པའི་སྲིད་པ་ཐ་མ་བ་དེ་འཚང་རྒྱ་བའི་ཚེ། རིམ་པ་བཞི་པ་དོན་གྱི་འོད་གསལ་གྱིས་
འཇུག་དགོས་ཀྱིས་ཁྱབ་པས། དེ་འདྲའི་རྒྱལ་སྲས་ཀྱི་རྟོགས་པ་སྔོན་སོང་གི་རྒྱུད་
ཀྱི་ས་དགུ་པའི་དོན་གྱི་འོད་གསལ་སོགས་བར་ཆད་མེད་ལམ་དང་། རྣམ་གྲོལ་
ལམ་ཡིན་པ་བཅད་པའི་ཆེད་ཡིན་པའི་ཕྱིར་ཞེས་གསུངས། དེ་ལ་འདི་ཚན་ཤཱི་ལས་
རིམ་པ་བཞི་པའི་དོན་གྱི་འོད་གསལ་གྱིས་འཇུག་དགོས་ཀྱིས་ཁྱབ་གསུང་བ་འདི་
དེ་འདྲའི་རྒྱལ་སྲས་དེ་བླ་མེད་ཀྱི་ལམ་དུ་འཇུག་པའི་ཚེ། རིམ་པ་བཞི་པའི་དོན་གྱི་
འོད་གསལ་ནས་འཇུག་དགོས་པས་ཁྱབ་གསུང་རྒྱུ་ཨེ་ཡིན། ཡིན་ན་དེ་ལྟ་བུའི་བྱང་
སེམས་དེ་ཉིད་ཕྱོགས་བཅུའི་སངས་རྒྱས་རྣམས་ཀྱི་སེ་གོལ་གྱི་སྒྲས་མི་གཡོ་བའི་
ཏིང་ངེ་འཛིན་ལས་བསླང་སྟེ་ལྷའི་བུ་མོ་ཐིག་ལེ་མཆོག་མ་བཀུག་ནས། མཚན་ཕྱེད་
ན་དབང་གསུམ་པ་དངོས་དབང་དུ་བསྐུར་བའི་སྣང་མཆེད་ཐོབ་གསུམ་སྔོན་དུ་
འགྲོ་བའི་སྒོ་ནས་དོན་གྱི་འོད་གསལ་མཚོན་པར་བྱེད་པར་གསུང་བ་འདིའི་དུས་
དང་དུང་སྔགས་ལལ་མ་ཞུགས་གསུང་རྒྱུ་ཡིན་ནམ་མིན། གལ་ཏེ་ཡིན་ན་ནི་བྱང་
སེམས་ལས་དང་པོ་བ་སྔགས་ལ་འཇུག་པའི་ཚེ་ཡང་། དབང་ལས་གཞན་པའི་
འཇུག་སྒོ་ཞིག་ཡོད་ཅེས་ངེས་པར་ཁས་བླངས་དགོས་ཏེ།་ ་ རྣམ་པ་ཐམས་ཅད་དུ་
རིགས་པར་མཚུངས་པའི་ཕྱིར་རོ། །གལ་ཏེ་དེ་དང་དུས་མཉམ་དུ་རིམ་པ་བཞི་པའི་
-52-



ལམ་
སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ། །
དོན་གྱི་འོད་གསལ་ཡང་འཐོབ་ཅེས་སྨྲ་བ་ནི། གཞུང་མང་པོ་དང་འགལ་ཞིང་རང་
གིས་ཀྱང་རིམ་པ་བཞི་པའི་དོན་གྱི་འོད་གསལ་ཡིན་ན། ཕྱི་ནང་གི་མངོན་བྱང་
གཉིས་ཀ་ཡིན་པས་ཁྱབ་ཅེས་སྨྲས་པ་འགལ་ལོ། །གཞན་ཡང་རབ་ཕྱེའི་སྨྲ་དེས།
དེ་ལྟ་བུའི་བྱང་འཕགས་ཀྱི་རྒྱུད་ཀྱི་ས་དགུ་པའི་དོན་གྱི་འོད་གསལ་སོགས་བར་
ཆད་མེད་ལམ་དང་། རྣམ་གྲོལ་ལམ་ཡིན་པ་བཅད་ཅེས་པའང་མི་འཐད་དེ། མཐོང་
ལམ་བར་ཆད་མེད་ལམ་དང་། རྣམ་གྲོལ་ལམ་གྱི་མཚན་ཉིད་ཀྱི་ཟུར་ལ་རབ་ཕྱེ་
སྦྱར་བ་ཙམ་གྱིས། སྤྱིར་བར་ཆད་མེད་ལམ་དང་རྣམ་གྲོལ་ལམ་ཡིན་པ་ནི་གཅོད་
མི་ནུས་ལ། མཐོང་ལམ་ཙམ་གྱི་དབང་དུ་བྱས་ན་ནི། གོང་དུ་བར་ཆད་མེད་ལམ་གྱི་
མཚན་ཉིད་ཀྱི་ཟུར་ལ། དུས་མཉམ་ལྔ་ལྡན་གྱི་ཁྱད་པར་སྦྱར་བ་ཉིད་ཀྱིས། དེ་ལྟ་
བུའི་ས་དགུ་པའི་འོད་གསལ་སོགས་འབད་མེད་དུ་བཅད་ཟིན་པས། རབ་ཕྱེའི་སྨྲ་
བ་བཅོལ་དུ་འགྱུར་ལ། རྣམ་གྲོལ་ལམ་ལ་ཡང་། དེ་ལྟ་བུའི་འོད་གསལ་ནི། མཚན་
ཉིད་ཀྱི་ཟུར་དང་པོའི་ལུགས་ལྡོག་གི་ཐོབ་མཆེད་སྣང་གསུམ་གྱིས་བསྡུས་པའི་བདེ་
སྟོང་གི་ཡེ་ཤེས་ཞེས་པ་ཉིད་ཀྱིས་གཅོད་ལ། ཉེར་ཐོབ་སོགས་ཀྱང་མཐོང་སྒོམ་
རྣམ་གྲོལ་ལམ་གྱི་མཚན་ཉིད་ཀྱི་ཟུར་ཕྱི་མས། དུས་མཉམ་ལྔ་ལྡན་ཅེས་པ་ཉིད་
ཀྱིས་གཅོད་པས། དེའི་དོན་དུ་རབ་ཕྱེ་སྨོས་པ་ཡང་དོན་མེད་ཀྱི་ཀླག་ཅོད་ཁོ་ནའོ་
ཞེས་བཀོད་པར་སྣང་ངོ༌། །གསུམ་པ་ནི། ས་དང་པོའི་མཐོང་ལམ་གྱི་ཡེ་ཤེས་གང་
ཞིག་བར་ཆད་མེད་ལམ་དང་རྣམ་གྲོལ་ལམ་གང་ཡང་མ་ཡིན་པའི་བདེ་སྟོང་གི་ཡེ་
ཤེས་དེ་བླ་མེད་ཀྱི་ས་དང་པོའི་མཐོང་ལམ་བར་ཆད་མེད་ལམ་དང་། རྣམ་གྲོལ་
ལམ་གང་ཡང་མ་ཡིན་པའི་ས་དང་པོའི་མཐོང་ལམ་མཉམ་བཞག་ཡེ་ཤེས་ཀྱི་
མཚན་ཉིད། མཉམ་བཞག་འདི་ཉིད་གཞུང་གཞན་ལས་རྗེས་ཐོབ་ཀྱི་མཇུག་ཏུ་
-53-



མཁྱེན་བརྩེའི་འོད་སྣངལག། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གསུངས་པ་ནི། སྐྱེ་བའི་གོ་རིམ་དང་མཐུན་པས་ཤིན་ཏུ་ལེགས་མོད། འདིར་འཇུག་
པོ་བདེ་བར་བསམ་ནས་མཉམ་བཞག་རྣམས་མཐར་ཆགས་སུ་བྲིས་པ་ཡིན་ནོ། །
བཞི་པ་ནི་ས་དང་པོའི་མཐོང་ལམ་མཉམ་བཞག་ཡེ་ཤེས་ལས་དངོས་སུ་ལྡང་བའི་
རྗེས་ཐོབ་ཀྱི་ཡེ་ཤེས་གང་ཞིག །གང་སྣང་བདེ་སྟོང་གི་རྣམ་རོལ་དུ་བལྟ་བའི་སྒྱུ་
ལུས་པའི་མཁྱེན་པ་དེ། བླ་མེད་ཀྱི་ས་དང་པོའི་མཐོང་ལམ་རྗེས་ཐོབ་ཡེ་ཤེས་ཀྱི་
མཚན་ཉིད། རྗེས་ཐོབ་པ་འདིས་ནི། ཕྱག་སོགས་ཕྱིའི་དགེ་སྦྱོར་གྱི་སྤྲོས་པ་མི་བྱེད་
དེ། གང་སྣང་བདེ་སྟོང་གི་རྣམ་རོལ་དུ་བལྟ་བའི་ངང་ནས། ལམ་གྱི་བོག་འབྱིན་
མཐའ་དག་ནང་གི་བདག་ཉིད་ཁོ་ནས་རྫོགས་པར་བྱེད་དོ། །འདིར་མཐོང་ལམ་ལ་
བར་ཆད་མེད་ལམ་དང་། རྣམ་གྲོལ་ལམ་དང་། དེ་གཉིས་ཀ་གང་ཡང་མ་ཡིན་པའི་
མཉམ་བཞག་ཡེ་ཤེས་སོགས་ཀྱི་རྣམ་བཞག་བཤད་པ་ནི།. ཡོངས་གྲགས་ཀྱི་ཁས་
ལེན་དང་བསྟུན་པ་ཡིན་ལ། སྤངས་པ་ཟུང་འཇུག་གྲུབ་པ་ན། དེ་དང་དུས་མཉམ་
དུ་སྒོམ་ལམ་དུ་འཕོ་བར་ཡང་འགའ་ཞིག་བཤད་དོ། །བཞི་པ་སྒོམ་ལམ་བཤད་པ་
ལ་གསུམ། མཚན་ཉིད་དང་། དབྱེ་བ་དང་། ས་མཚམས་སོ། །དང་པོ་ནི། སྒོམ་
སྟོབས་ཀྱིས་རླུང་དྷུ་ཏཱིར་བཙུད་པ་ཐིམ་པ་ལས་བྱུང་བའི་སློབ་པའི་རྣལ་འབྱོར་གང་
ཞིག །བླ་མེད་ཀྱི་རྗེས་ལ་མངོན་རྟོགས་དེ། །སྔགས་བླ་མེད་ཀྱི་སྒོམ་ལམ་གྱི་མཚན་
ཉིད། གཉིས་པ་དེ་ལ་དབྱེ་ན། བླ་མེད་ཀྱི་ས་གཉིས་པའི་ཡེ་ཤེས་ནས་བཅུ་པའི་ཡེ་
ཤེས་བར་དགུ་ཡོད། འདིའི་ལུགས་ཀྱི་སྒོམ་ལམ་སྐོར་དགུ་ནི། · སྨད་རྒྱུད་ཀྱི་ཡིག་
ཆར། ཤེས་སྒྲིབ་ཐམས་ཅད་སློབ་མཐའི་དོན་གྱི་འོད་གསལ་གྱིས་ཅིག་ཆར་དུ་སྤོང་
བ་ཡིན་པས། སྤང་བྱའི་སྒོ་ནས་སྒོམ་ལམ་ལ་སྐོར་དགུའི་རྣམ་བཞག་བྱར་མེད་ཀྱང་།
་ བསོད་ནམས་ཀྱི་ཚོགས་ལ་བརྟེན་ནས་དོན་གྱི་འོད་གསལ་གྱིས་ཤེས་སྒྲིབ་སྤོང་ ་
54-



་ སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།
བའི་ནུས་པ་གོང་ནས་གོང་དུ་འཕེལ་ཚུལ་གྱི་སྒོ་ནས་སྒོམ་ལམ་སྐོར་དགུའི་རྣམ་
བཞག་བྱེད་པར་གསུངས་ལ། རྒྱུད་སྟོད་ཀྱི་ཡིག་ཆར། རྣལ་འབྱོར་རོལ་བའི་དགའ་
སྟོན་གྱི་མཚོན་བྱ་དོན་གྱི་རྡོ་རྗེ་འཆང་བའི་གཞུང་ཁུངས་སུ་མཛད་ནས་སྤང་བྱ་ཤེས་
སྒྲིབ་ཀྱི་སྒོ་ནས་སྒོམ་ལམ་སྐོར་དགུའི་རྣམ་གཞག་བྱེད་པར་ས་ལམ་གྱི་རྣམ་གཞག་
སྐལ་བཟང་འཇུག་ངོགས་ལས་བཤད། དེ་ལྟར་ཚུལ་གཉིས་ལས། འདིར་རེ་ཞིག་
ཕྱི་མ་ལྟར་བཤད་པར་བྱ་སྟེ། དེ་ཡང་མདོར་བསྡུས་ན། ས་གཉིས་པའི་སྒོམ་ལམ་
བར་ཆད་མེད་ལམ་ནས། ས་བཅུ་པའི་མཐའ་སྒོམ་ལམ་སློབ་མཐའི་དོན་གྱི་འོད་
གསལ་གྱི་བར་གྱི་བར་ཆད་མེད་ལམ་སྐོར་དགུའི་རིམ་པ་ལྟར། ཤེས་སྒྲིབ་ཆེན་
པོའི་ཆེན་པོ་དང་། ཆེན་པོའི་འབྲིང་། ཆེན་པོའི་ཆུང་ངུ་དང་། འབྲིང་གི་ཆེན་པོ་དང་།
འབྲིང་གི་འབྲིང་དང་འབྲིང་གི་ཆུང་ངུ་དང་། ཆུང་ངུའི་ཆེན་པོ་དང་། ཆུང་ངུའི་འབྲིང་
དང་། ཆུང་ངུའི་ཆུང་ངུ་སྟེ་སྐོར་དགུ་སྤོང་བར་བཞེད་ལ། དེ་ལྟ་བུའི་བར་ཆད་མེད་
ལམ་སྐོར་དགུ་པོ་དེ་ལས་སྔ་མ་བརྒྱད་ལ། རང་རང་དང་མཉམ་བཞག་ཐུན་གཅིག་
ལ་སྐྱེས་པའི་ལུགས་ལྡོག་གི་ཐོབ་མཆེད་སྣང་གསུམ་སོགས་ཀྱིས་བསྡུས་ཤིང་།
རང་རང་གི་སྔ་ལོགས་ཀྱི་བར་ཆད་མེད་ལམ་དེ་དང་དེའི་ངོ་སྐལ་གྱི་ཤེས་སྒྲིབ་ལས་
གྲོལ་བའི་རྣམ་གྲོལ་ལམ་རེ་རེ་དང་། ཕྱི་མ་ལ་དེ་དང་མཉམ་བཞག་ཐུན་གཅིག་ལ་
སྒྲིབ་གཉིས་མཐའ་དག་སྤངས་པས་རྣམ་གྲོལ་ལམ་མཐར་ཐུག་རྣམ་མཁྱེན་སྐད་
ཅིག་དང་པོ་སྐྱེ་བ་ཡིན་ནོ། །སྔ་མ་བརྒྱད་ལ་ནི་དེའི་རྗེས་སུ་རང་རང་གི་སྔ་ལོགས་
ཀྱི་མཉམ་བཞག་རྣམ་གྲོལ་ལམ་ལས་དངོས་སུ་ལངས་པའི་རྗེས་ཐོབ་ཀྱི་ཡེ་ཤེས་རེ་
རེ་ཡོད་ལ། ཡེ་ཤེས་དེ་དང་དེ་རྒྱུད་ལ་ལྡན་པའི་རྗེས་ཐོབ་པ་སོ་སོས་རྗེས་ཐོབ་ཀྱི་
སྤྱོད་པ་སྤྱད་ན། སླར་ཡོང་རླུང་དྷུ་ཏཱིར་བཙུད་ནས་སྒོམ་པས་བར་ཆད་མེད་ལམ་
-55-
.



མཁྱེན་བརྩེའི་འོད་སྣང་ལས།
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དང་རྣམ་གྲོལ་ལམ་གང་ཡང་མ་ཡིན་པའི་མཉམ་བཞག་ཡེ་ཤེས་ཀྱང་བརྒྱད་ཡོད་
དོ་
་་ གསུམ་པ་ས་མཚམས་ནི། ས་གཉིས་པའི་སྒོམ་ལམ་བར་ཆད་མེད་ལམ་
ནས་སྒོམ་ལམ་ས་བཅུ་པའི་སྐད་ཅིག་ཐ་མར་སྐྱེས་པའི་སློབ་མཐའི་དོན་གྱི་འོད་
གསལ་གྱི་བར་ན་ཡོད་དོ། །ལྔ་པ་ནི། འདིར་བསྟན་བླ་མེད་ཀྱི་སྒོམ་ལམ་ས་བཅུའི་
རྗེས་ཐོབ་ལ་གནས་པའི་སློབ་པའི་ཟུང་འཇུག་པ་དེས། ཐོ་རངས་ཕྱི་ནང་གི་ཐབས་
གཉིས་ལ་བརྟེན་ནས་མངོན་པར་བྱང་ཆུབ་པ་གཉིས་ཀྱི་སྒོ་ནས་སྔར་བཤད་ཟིན་
པའི་ས་བཅུའི་སྐད་ཅིག་ཐ་མར་སྐྱེས་པའི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་
ནས། སློབ་པ་མཐའི་དོན་གྱི་འོད་གསལ་ཉིད་མངོན་དུ་བྱེད་ཅིང་། འོད་གསལ་དེ་
ནི་ཕར་ཕྱིན་ཐེག་པ་ནས་བཤད་པའི་རྒྱུན་མཐའི་བར་ཆད་མེད་ལམ་གྱི་དོད་ཐུབ་ལྟ་
བུར་ཡིན་པས། དེས་ཤེས་སྒྲིབ་ཤིན་ཏུ་ཕྲ་མོའི་དངོས་གཉེན་བྱེད་པ་ཡིན་ལ། འོད་
གསལ་དེའི་སྐད་ཅིག་དང་པོ་འགག་པ་དང་ཤེས་སྒྲིབ་ལས་གྲོལ་པའི་ལམ་ཐོབ་པ་
དང་། སློབ་པའི་ཟུང་འཇུག་གི་རིགས་འདྲ་ཕྱི་མ་མི་སློབ་པའི་ཟུང་འཇུག་ཏུ་གྱུར་པ་
རྣམས་དུས་མཉམ་འོང་བ་ཡོད་དོ། །གཉིས་པ་ནི། དེ་ལྟ་བུའི་མི་སློབ་པའི་ཟུང་
འཇུག་གི་སྐུ་དེ་ནི། ཁ་སྦྱོར་ཡན་ལག་བདུན་ལྡན་གྱི་གཟུགས་སྐུ་མཐར་ཐུག་ཡིན་
ལ།: ཁ་སྦྱོར་ཡན་ལག་བདུན་ནི། སློབ་དཔོན་ངག་གི་དབང་ཕྱུག་གྲགས་པས།
ལོངས་སྤྱོད་རྫོགས་དང་ཁ་སྦྱོར་བདེ་ཆེན་རང་བཞིན་མེད། །སྙིང་རྗེས་ཡོངས་གང་
རྒྱུན་མི་འཆད་དང་འགག་པ་མེད། །ཡན་ལག་བདུན་བཤད་དོན་དང་ལྡན་པ་
བསྒྲུབ་བྱ་འདིར། །བདག་འདོད་ཚད་མས་ཡོངས་སྒོམ་བློ་ཆེན་གྱིས་ཀྱང་བསྔགས། །
ཞེས་གསུངས་པ་ལྟར། ལོངས་སྤྱོད་རྫོགས་པའི་ཡན་ལག །ཁ་སྦྱོར་གྱི་ཡན་ལག །
-56-



སྔགས་ཀྱི་ས་ལམ་གྱི་རྣམ་པར་གཞག་པ་ཟུང་འཇུག་རིན་ཆེན་འདྲེན་པའི་ཤིང་རྟ།
བདེ་བ་ཆེན་པོའི་ཡན་ལག །རང་བཞིན་མེད་པའི་ཡན་ལག །སྙིང་རྗེས་ཡོངས་སུ་
གང་བའི་ཡན་ལག །རྒྱུན་མི་འཆད་པའི་ཡན་ལག །འགག་པ་མེད་པའི་ཡན་ལག་
སྟེ་བདུན་ནོ། །སློབ་དཔོན་རྡོ་རྗེ་དྲིལ་བུ་པས། མི་སློབ་པའི་ཟུང་འཇུག་ལ་ངོ་བོ་
ཉིད་སྐུར་བཤད་པས། ལུགས་འདིའི་ངོ་བོ་ཉིད་སྐུ་ལ་འགོག་བདེན་དང་འདུས་མ་
བྱས་ཀྱིས་ཁྱབ་པ་ཁས་མི་ལེན་ཞེས་ས་ལམ་སྐལ་བཟང་འཇུག་ངོགས་ལས་བཤད་
ལ༑ བུམ་དབང་སྤྲུལ་སྐུ་འགྲུབ་པར་གསུངས་པའི་སྤྲུལ་སྐུ་ནི། གཟུགས་སྐུ་སྤྱི་ཙམ་
ལ་ངོས་འཛིན་དགོས་ཤིང་། དེའི་མཚན་གཞིར་ཡང་། མཚན་དཔེས་སྤྲས་པའི་
ལོངས་སྐུ་ཉིད་བཞག་ཏུ་རུང་ལ།. འོན་ཀྱང་དེ་ལྟ་བུའི་གཟུགས་སྐུ་དེ་དབང་དང་
པོའི་བསྒྲུབ་བྱའི་སྤྲུལ་སྐུ་ཡིན་ཡང་། སྤྱིར་སྤྲུལ་སྐུ་མིན་པར་ཁས་ལེན་ནོ། །དབང་
གཉིས་པའི་བསྒྲུབ་བྱའི་ལོངས་སྐུ་ལ་ཡང་། དེ་ལྟ་བུའི་གཟུགས་སྐུ་དེའི་གསུང་ཉིད་
བཞག་ཏུ་རུང་ལ། དབང་གསུམ་པའི་ཆོས་སྐུ་ལ་ཡང་། གཟུགས་སྐུ་དེའི་ཐུགས་ཡེ་
ཤེས་ཆོས་ཉིད་བཞག་པར་གསུངས་སོ། . །ཁ་སྦྱོར་ཡན་ལག་བདུན་ལྡན་གྱི་
གཟུགས་སྐུ་དེ་ནི་ཇི་སྲིད་འཁོར་བ་མ་སྟོང་གི་བར་ནམ་ཡང་གཡོ་བ་མི་མངའ་ཞིང་།
སྤྲུལ་སྐུ་དང་འཕྲིན་ལས་ཀྱི་འཇུག་པའང་དེ་སྲིད་དུ་འཆད་པ་མི་མངའོ། །
་ སྨྲས་པ། རབ་སྣང་ཀུན་ཏུ་འགྲོ་བའི་མུ་ཁྱུད་འཛིན། །ཇི་སྙེད་འབྱུང་འགྱུར་
བཀྲ་བའི་མེ་ལོང་ཕུལ། །སྣང་བྱེད་ལྐོག་གྱུར་ཡོན་ཏན་ཤེས་པའི་ལྷ། །མངོན་གྱུར་
ཅི་སྙམ་གཉིས་ལ་རིག་པས་དབེན། །དེ་ཕྱིར་མཆོག་དངོས་སུ་ཝ་ཡི་ཟུང་། - །འདྲེན་
བྱེད་སྔོན་མེད་ལེགས་བཤད་ལྗོན་པའི་རྟ། །རྣམ་དཔྱོད་གསེར་གྱི་གླང་པོས་དྲངས་
པ་འདིས། །ཕྱོགས་མེད་བློ་གསལ་དོན་མཐུན་དགའ་བར་བྱོས། །འདིར་འབད་
དགེ་ཚོགས་རབ་དཀར་ཀ་སུ་ར་ཡི་རྒྱུན། །རིས་བྲལ་སྐྱེ་དགུའི་བློ་ཡི་ཀུན་དར་རབ་
-57-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ཞུགས་ཏེ། །གྲུབ་གཉིས་གེ་སར་སྙིང་པོ་གཡུར་དུ་ཟ་བ་ལས། །རབ་དཀར་འཕྲིན་
ལས་དྲི་བསུང་ཕྱོགས་བརྒྱར་གཡོ་བར་ཤོག །
ཅེས་པ་འདི་ནི་གནམ་གྱི་ལྷ་འཇམ་དབྱངས་གོང་མ་ཆེན་པོའི་ལུང་གིས་སཱ་
མཱི་ཏི་པཀྴིར་བསྔགས་པ། ཀུན་མཁྱེན་འཇམ་དབྱངས་བཞད་པའི་རྡོ་རྗེའི་མཆོག་
སྤྲུལ་བློ་བཟང་མཁས་གྲུབ་འཇིགས་མེད་ཕྱོགས་ལས་རྣམ་རྒྱལ་ལ་རིམ་གཉིས་ཀྱི་
ཁྲིད་ལུང་འབུལ་སྐབས། གང་དེའི་ཡོངས་འཛིན་ཆེན་པོ་མཁས་བཙུན་བཟང་པོའི་
ཡོན་ཏན་ཕུལ་དུ་བྱུང་བ་མཛོད་དགེ་དགའ་ལྡན་རབ་རྒྱས་གླིང་གི་ཁྲི་ཟུར་ཀླུ་འབུམ་
ལྷ་རམས་པ་བསྟན་འཛིན་རྒྱ་མཚོ་ནས་ནན་ཆེན་པོས་བསྐུལ་ཞིང་། ཉེ་ཆར་ཆོས་གྲྭ་
ཆེན་པོ་དགའ་ལྡན་མདོ་སྔགས་བཤད་སྒྲུབ་འཕེལ་རྒྱས་གླིང་གི་བློ་གསལ་པ་
རྣམས་ལ་ཕན་པའི་ཆེད་དུ། རྒྱུད་བཤད་སློབ་དཔོན་ལུང་རིགས་སྨྲ་བའི་དབང་པོ་
ཤེལ་དཀར་མཁན་པོ་བློ་བཟང་བསྟན་པ་དར་རྒྱས་སོགས་དོན་གཉེར་ཅན་དུ་མས་
བསྐུལ་བ་ལ་བརྟེན་ནས། རིམ་ལྔ་གསལ་སྒྲོན་དང་། ཁྲིད་ཡིག་ཟབ་དོན་གསལ་
བའི་ཉི་མ། ས་ལམ་སྐལ་བཟང་འཇུག་ངོགས། རིམ་ལྔར་རང་ལུགས་སྙིང་པོ། ས་
ལམ་རིན་ཆེན་ཐེམ་སྐས། རིམ་ལྔ་སྙིང་པོ་བཅུད་བསྡུས། གསང་ཆེན་གཏེར་སོགས་
འདི་སྐོར་གྱི་ཡིག་ཆ་མང་པོ་ལ་ཞིབ་ཏུ་བརྟགས་ཏེ། ཡུལ་གངས་ཅན་གྱི་ལྟེ་བར་
སྐྱེས་ཤིང་། ཐུན་མོང་དང་ཐུན་མོང་མ་ཡིན་པའི་ཤེས་བྱའི་གནས་དུ་མ་ལ་བློ་གྲོས་
ཀྱི་སྣང་བ་ཅུང་ཟད་རྒྱས་པ། སྔགས་བན་གྱི་ན་བ་དཔལ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེར་འབོད་པས། འཕགས་ཡུལ་གྱི་པཎྜི་ཏ་སྨྲི་ཏི་ཛྙཱ་ན་ཀིརྟིའི་
ལབ་ལུང་དཔལ་གྱི་ལྷ་ས་ཞེས་བསྔགས་པའི་བཅོམ་ལྡན་མི་བསྐྱོད་རྡོ་རྗེའི་དཀྱིལ་
འཁོར་མཐིལ་དུ་སྦྱར་བའོ།། །།
-58-



༄༅།. །རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ ..
་ ་ ལེགས་པར་བཤད་པ་རབ་གསལ་ཤེལ་དཀར་ །
་ ་ ་ “ མེ་ལོང་ཞེས་བྱ་བ་བཞུགས་སོ། །
པ ་འཕྲིན་ལས་ཡོངས་འདུའི་དོ་ཀེར་གཡོ་བ་ཅན། །སྟོན་མཆོག་ས་འཛིན་
དབང་པོས་དགེ་ལེགས་སྩོལ། །སྒྲིབ་ཟུང་ཐོགས་རེག་བྲལ་བའི་ཡེ་ཤེས་མཁོར། །
བརྩེ་ཆེན་ནམ་མཁའི་གླང་པོ་འཕྲོ་བ་ལས། །ལེགས་བཤད་སྒྲ་བརྒྱར་རྒོད་པའི་
དབྱར་སྐྱེས་དབང་། །འཇམ་མགོན་བློ་བཟང་གྲགས་པས་འགྲོ་འདི་སྐྱོངས། །
ཚུལ་གཉིས་ཤིང་རྟ་ཆེ་སོགས་རྗེས་ཞུགས་ཏེ། །མི་འགྱུར་ཕྱག་རྒྱའི་རེ་ཁ་མ་
ཉམས་པའི། །རྣམ་བཞིའི་གྲུབ་མཐའ་འཆང་བའི་པཎྜི་ཏས། །ད་དུང་ཐུབ་པའི་
ལུགས་བཟང་རིང་དུ་སྐྱོངས། །མཁའ་ཁྱབ་ཆོས་ཕུང་ཡང་སྙིང་མདོ་སྔགས་ལམ། ：།
པ མི་འཇིགས་དམ་བཅའི་རྩལ་གྱིས་ལྷུག་དཀྲོལ་མཁན། །རྣམ་མང་བཤེས་གཉེན་
གཟུགས་སུ་རིམ་ཟློས་གར། །བསམ་ཀུན་བཀའ་དྲིན་དྲན་པས་ལག་པད་ཟུམ། །
རབ་ཡངས་ཐུབ་གསུང་དོ་ར་ལས་ཐོན་ཅིང་། །ལེགས་བཤད་བླ་ན་མངར་བའི་
དྲི་བསུང་ཅན། །རིག་བྱེད་གྲུབ་མཐའི་དཔལ་ཁང་རབ་བཞད་ཚལ། །འདི་ཀོ་
མཁས་མང་རི་སྐྱེས་དགའ་སྟོན་དངོས། །དེ་ཕྱིར་ངག་དབང་བརྟན་པའི་འཁོར་
ལོའི་གར། །བློ་ཆེན་འཇམ་དཔལ་སྙིང་པོའི་རྗེས་ཞུགས་ཏེ། །ཕྱི་ནང་གྲུབ་མཐའ་
བརྟགས་པའི་སྣང་བརྙན་འབུམ། །རབ་གསལ་མན་ཤེལ་མེ་ལོང་དེང་འདིར་
བསྒྲུབ། ། ་་་༌་་…. ཟ: པ༑ .……， ， ༣ ་
-59-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དེ་ཡང་ཇི་སྐད་དུ། ལྷ་ལས་ཕུལ་བྱུང་གི་བསྟོད་པ་ལས། བདག་ནི་
སངས་རྒྱས་ཕྱོགས་མི་འཛིན། - །སེར་སྐྱ་སོགས་ལ་མི་སྡང་ཡང་། །གང་ཞིག་
རིགས་པར་ལྡན་པའི་ཚིག །དེ་ཉིད་སྟོད་པར་ཡོངས་སུ་འཛིན། །ཞེས་གསུངས་
པ་ལྟར། འཇིག་རྟེན་ཕྱི་མ་ཕན་ཆད་ཀྱི་དོན་ལ་དཔྱོད་པ་ཞུགས་པའི་སྐྱེ་བོ་བློ་
གྲོས་ཅན་རྣམས་ཀྱིས་ནི། ཐོག་མར་ཉིད་དུ་འདི་ལྟར་བསམ་པར་བྱ་སྟེ། གང་
ཡང་བདག་སངས་རྒྱས་ཀྱི་བསྟན་པ་དང་། སེར་སྐྱ་སོགས་ཀྱི་ལུགས་གཉིས་ལས་
གང་ཞིག་ལ་འཇུག་པར་རིགས་སྙམ་དུ། - ཆེས་ཤིན་ཏུ་ཕྲ་ཞིང་མཛངས་ལ་ཞིབ་
པའི་བློ་གྲོས་ཀྱིས་ཞིབ་ཏུ་བརྟག་པར་བྱ་བ་ཡིན་ལ། དེ་ལྟར་བརྟགས་པ་ན།
སེར་སྐྱ་སོགས་ཀྱི་ལུགས་ནི་ཡང་དག་པའི་ལམ་ལས་ཕྱི་རོལ་དུ་གོལ་ཞིང་།
སངས་རྒྱས་ཀྱི་བསྟན་པ་རིན་པོ་ཆེ་ཉག་ཅིག་ ཐར་འདོད་རྣམས་ཀྱིས་འཇུག་
ངོགས་སུ་མཐོང་བར་འགྱུར་བ་ཡིན་ཏེ། ཁྱད་པར་འཕགས་བསྟོད་ལས། མུ་
སྟེགས་གཞན་པའི་གཞུང་ལུགས་ལ། །ཇི་ལྟ་ཇི་ལྟར་རྣམ་བསམ་པ། །དེ་ལྟ་དེ་
ལྟར་མགོན་ཁྱོད་ལ། །བདག་གི་ཡིད་ནི་དྭངས་པར་གྱུར། །ཞེས་གསུངས་པའི་
ཕྱིར། འོན་ཏེ་རྒྱལ་བའི་བསྟན་པ་ལ་ཞུགས་ཀྱང་། གནས་ལུགས་ཀྱི་དེ་ཁོ་ན་
ཉིད་ཕྱིན་ཅི་མ་ལོག་པར་རྟོགས་པའི་ལྟ་བ་རྣམ་དག་ཞིག་མ་སྐྱེས་ན། ངེས་འབྱུང་
དང་། བྱང་ཆུབ་ཀྱི་སེམས་སོགས་ལམ་གཞན་ལ་གོམས་པར་བྱས་ཀྱང་། འཁོར་
བའི་རྩ་བ་སྤོང་མི་ནུས་ཏེ། ཤེས་རབ་བརྒྱ་པ་ལས། མཐོང་དང་མ་མཐོང་ཡོན་
ཏན་འདི། །ཀུན་གྱི་རྩ་བ་ཤེས་རབ་ཡིན། །དེ་ལྟར་གཉིས་ཀ་བསྒྲུབས་པའི་ཕྱིར། །
དང་པོར་འབད་དེ་ཤེས་རབ་བསྐྱེད། །ཅེས་དང་། རྗེ་བདག་ཉིད་ཆེན་པོས།
གནས་ལུགས་རྟོགས་པའི་ཤེས་རབ་མི་ལྡན་ན། །ངེས་འབྱུང་བྱང་ཆུབ་སེམས་ལ་
L
-60-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
གོམས་བྱས་ཀྱང་། །སྲིད་པའི་རྩ་བ་གཅོད་པར་མི་ནུས་པས།.. །དེ་ཕྱིར་རྟེན་
འབྲེལ་རྟོགས་པའི་ཐབས་ལ་འབད། ཅེས་གསུངས་པའི་ཕྱིར། གནས་ལུགས་
ཀྱི་དོན་ཕྱིན་ཅི་མ་ལོག་པར་རྟོགས་པ་ལ་ཡང་། ཕྱི་ནང་གི་གྲུབ་མཐའི་རྣམ་དབྱེ་
དང་། ་ཁྱད་པར་ནང་པའི་གྲུབ་མཐའ་སོ་སོའི་བདག་མེད་པའི་དོན་གཏན་ལ་
འབེབས་ཚུལ་རྣམས་ཞིབ་ཏུ་ཤེས་དགོས་པ་ཡིན་ཏེ། ལངྐར་གཤེགས་པ་ལས།
བློ་གྲོས་ཆེན་པོ་དེ་ལྟར་གྲུབ་པའི་མཐའི་ཚུལ་དང་། བསྟན་པའི་མཚན་ཉིད་ལ།
ཁྱོད་དང་བྱང་ཆུབ་སེམས་དཔའ་སེམས་དཔའ་ཆེན་པོ་གཞན་དག་གིས་ཀྱང་
བརྩོན་པར་བྱའོ། །ཞེས་གསུངས་པའི་ཕྱིར། དེ་ལྟར་ན་འདིར་ཡང་རང་གི་དྲན་
པ་གསོ་བ་དང་། ལས་དང་པོ་བ་གཞན་ལ་ཡང་ཕན་གདགས་པའི་བསམ་པས་
ཀུན་ནས་བསླངས་ཏེ། རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ཆེ་
ལོང་ཙམ་ཞིག་བརྗོད་པར་བྱ་སྟེ། འདི་ལ་གཉིས། གྲུབ་མཐའི་རྣམ་བཞག་སྤྱིར་
བསྟན་པ་དང་། སོ་སོའི་རྣམ་བཞག་བྱེ་བྲག་ཏུ་བཤད་པའོ། །དང་པོ་ལ་གཉིས།
གྲུབ་མཐའི་སྒྲ་དོན་དང་། ཕྱི་ནང་གི་ཁྱད་པར་རོ། །དང་པོ་ནི། གྲུབ་མཐའི་
སྐད་དོན་སིདྡྷན་ཞེས་པའི། སིདྡྷི་གྲུབ་པ་དང་། ཨན་མཐའ་ལ་འཇུག་པ་ཡིན་
པས། རང་གི་བློ་ངོར་དོན་གྱི་གནས་ཚུལ་རིགས་པས་གྲུབ་པའི་མུའམ་མཐའ་
འདི་ལས་མི་འདའ་འོ་སྙམ་དུ་དམ་བཅའ་བས་ན་གྲུབ་མཐའ་ཞེས་བྱ་སྟེ། ཀུན་
མཁྱེན་འཇམ་དབྱངས་བཞད་པའི་གྲུབ་མཐའི་རྣམ་བཤད་ཆེན་མོ་ལས། རྣམ་
རྟོག་གིས་སྒྲོ་བཏགས་པའི་ཆ་གཞན་བཟློག་ནས་རང་གི་བློ་ངོར་ཡང་དག་པར་
གྲུབཔ་དེ་གྲུབ་མཐའི་དོན་ཡིན་ཏེ། ཞེས་གསུངས་པའི་ཕྱིར། གཉིས་པ་ནི།
གྲུབ་མཐའི་འཁྲུལ་སྤོང་གདོང་ལྔའི་སྒྲ་དབྱངས་ལས། ་ བསྟན་དང་སྟོན་པ་ལྟ་
-61-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
བས་ཁྱད་པར་ཕྱི་ནང་གཉིས། །ཞེས་གསུངས་པ་ལྟར། བསྟན་པའི་ཁྱད་པར་
སོགས་གསུམ་ལས། དང་པོ་ནི། འོད་ལྡན་ལས། ཕྱག་རྒྱ་གསུམ་དང་ཡང་
དག་ལྡན། །སློབ་པ་ལ་ནི་རབ་སྟོན་ལ། །ཐོག་མ་བར་དང་མཐར་དགེ་བས། །
སངས་རྒྱས་གསུང་དུ་ཡང་དག་རྟོགས། །ཞེས་གསུངས་པ་ལྟར། ལྟ་བ་བཀར་
བཏགས་ཀྱི་ཕྱག་རྒྱ་བཞི་ལས་མི་འདའ་ཞིང་། ལྷག་པའི་བསླབ་པ་རིན་པོ་ཆེ་ལ་
གཞོལ་ཞིང་འབབ་པ་དང་། ཐོག་མཐའ་བར་གསུམ་དུ་སེམས་ཅན་ལ་སྨན་ཅིང་
དགེ་བའི་ཐབས་འབའ་ཞིག་སྟོན་པ་ཡིན་ལ། སེར་སྐྱ་སོགས་ཀྱི་ལུགས་ནི་དེ་
ལས་བཟློག་པ་ཡིན་ནོ། །སྟོན་པའི་ཁྱད་པར་ཡང་། སློབ་དཔོན་མཐོ་བཙུན་
གྲུབ་རྗེས། བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་སྐྱབས་སུ་
མཆི། །དེ་ཅིའི་སླད་དུ་ཞེ་ན་ཁྱོད། །སྐྱོན་མི་མངའ་ལ་ཡོན་ཏན་ལྡན། །ཞེས་
གསུངས་པ་ལྟར།འོ་སྐོལ་གྱི་སྟོན་པ་ནི་སྐྱོན་ཀུན་ཟད་ཡོན་ཏན་ཀུན་ལྡན་ཡིན་ལ།
སེར་སྐྱ་སོགས་ནི་དེ་ལས་བཟློག་པ་སྟེ།དཔེར་ན། དྲང་སྲོང་འཇིག་རྟེན་མིག་
གིས། མཛེས་མ་ལེགས་པར་སྤྱོད་ཅིང་ཟ་བར་གྱིས། །ལུས་མཆོག་འདས་གང་དེ་
ཁྱོད་ལ་མི་འབྱུང་། །ལུས་འདི་འཚོ་བར་གྱུར་བ་ཙམ་ཞིག་སྟེ། །འཇིག་མ་སོང་
བར་ལྡོག་པར་མི་འགྱུར་རོ། །ཞེས་རང་གི་བུ་མོ་ལ་བགྲོད་པར་འདོད་ནས། ཡ་
ང་བའི་ལྟ་ལོག་བསྟན་པ་ལྟ་བུའོ། །ལྟ་བའི་ཁྱད་པར་ནི། རྡོ་རྗེ་སྙིང་འགྲེལ་
ལས། རིག་བྱེད་གྲུབ་མཐའི་རྣལ་འབྱོར་རྣམས། །དབང་ཕྱུག་སོགས་ཀྱིས་བྱས་
པ་དང་། །སངས་རྒྱས་པ་ཡི་སྣོད་རྒྱུད་ལས། །སྟོང་པ་ཉིད་ལ་ཁྱད་པར་ཡོད། །
ཅེས་གསུངས་པ་ལྟར་ཏེ། འོག་ཏུ་རིམ་གྱིས་འཆད་པར་འགྱུར་རོ། །གཞན་ཡང་
བྱང་ཆུབ་སེམས་དཔའི་སྡེ་སྣོད་ལས། ཆོས་ཐམས་ཅད་སྡོམ་བཞིར་བསྡུ་བར་བྱ་
-62-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་
།
སྟེ༑ འདུས་བྱས་ཐམས་ཅད་མི་རྟག་པ་དང་། ཟག་བཅས་ཐམས་ཅད་སྡུག་
བསྔལ་བ་དང་། ཆོས་ཐམས་ཅད་བདག་མེད་པ་དང་། མྱ་ངན་ལས་འདས་པ་ཞི་
བའོ། །ཞེས་གསུངས་པ་ལྟར། ལྟ་བ་བཀར་བཏགས་ཀྱི་ཕྱག་རྒྱ་བཞི་འཐད་ལྡན་
དུ་ཁས་ལེན་པ་རྣམས་ནང་པ་སངས་རྒྱས་ཀྱི་གྲུབ་མཐའ་སྨྲ་བ་དང་། དེ་ཁས་མི་
ལེན་ཅིང་གང་ཟག་གི་བདག་ཡོད་པར་སྨྲ་བ་རྣམས་ཕྱི་རོལ་པའི་གྲུབ་མཐའ་སྨྲ་བ་
འཇོག་པ་ཡིན་ལ། ཡང་སྙིགས་དུས་ཀྱི་ཀུན་མཁྱེན་གཉིས་པ་སློབ་དཔོན་རཏྣ་ཨཱ་
ཀར་ཤཱནྟི་དང་། མཉམ་མེད་ཇོ་བོ་ཆེན་པོ་དང་། ཆོས་ཀྱི་རྒྱལ་པོ་ཙོང་ཁ་པ་ཆེན་
པོའི་དགོངས་བཞེད་ལ། ཕྱི་ནང་གི་ཁྱད་པར་སྐྱབས་འགྲོའི་སྟེང་ནས་འབྱེད་པར་
གསུང་ལ། དེ་ཡང་དཀོན་མཆོག་གསུམ་སྐྱབས་གནས་ཡང་དག་ཏུ་ཁས་ལེན་པ་
ལ་ཆོས་འདི་པ་དང་། དེ་ལས་གཞན་པའི་སྐྱབས་གནས་ཡང་དག་ཡོད་པར་ཁས་
ལེན་པ་རྣམས་ཕྱི་རོལ་པར་འཇོག་པ་ཡིན་ལ། ་ དེ་ཡང་འདིར་དཀོན་མཆོག་
གསུམ་སྐྱབས་གནས་ཡང་དག་ཏུ་ཁས་ལེན་ཚུལ་ཡང། ལམ་རིམ་ཆེན་མོ་ལས་
གསུངས་པ་ལྟར། ། དཀོན་མཆོག་གསུམ་གྱི་ཡོན་ཏན་ཤེས་པ་དང་། ཁྱད་པར་
ཤེས་པ་དང་ཁས་བླངས་པ་དང་གཞན་དུ་མི་སྨྲ་བ་བཞིས་སྐྱབས་སུ་འགྲོ་བའི་དོན་
ཡིན་པར་གསུངས་སོ། །
གཉིས་པ་སོ་སོའི་རྣམ་བཞག་བྱེ་བྲག་ཏུ་བཤད་པ་ལ་གཉིས། གཞན་གྱི་
གྲུབ་མཐའ་སོ་སོར་དགག་པ་དང་། རང་གི་གྲུབ་མཐའི་རྣམ་བཞག་བཤད་པའོ། །
དང་པོ་ལ་གཉིས། ཆད་སྨྲ་དགག་པ་དང་། རྟག་སྨྲ་དགག་པའོ། །དང་པོ་ལ་
གཉིས། འདོད་པ་བརྗོད་པ་དང་། དེ་དག་དགག་པའོ། །དང་པོ་ལ་བཞི། སྟོན་
པ་གང་གི་རྗེས་སུ་འབྲངས་བ་དང་། གྲུབ་མཐའི་དབྱེ་བ། སྒྲ་བཤད། གྲུབ་
བ་དང་
-63-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
མཐའི་འདོད་ཚུལ་ལོ། །དང་པོ་ནི།་ འདིའི་རྩ་བའི་གྲུབ་མཐའ་ནི། དྲང་སྲོང་
འཇིག་རྟེན་མིག་ཅེས་བྱ་བས་གཞུང་འབུམ་ཕྲག་གཅིག་བྱས་པ་ལས་བྱུང་བར།
སློབ་དཔོན་སྤྱན་རས་གཟིགས་བརྟུལ་ཞུགས་སོགས་བཤད་ལ། ཡང་དྲང་སྲོང་
ཕུར་བུ་དང་འཇུག་སྟོབས་སྟོན་པར་སྨྲ་བ་ཡང་ཡོད་པར་གསུངས་སོ། །གཉིས་པ་
ནི་སློབ་དཔོན་བྱང་ཆུབ་བཟང་པོས། རྣམ་རྟོག་གི་དབང་དུ་བྱས་པ་དང་། གསང་
ཚིག་གི་དབང་དུ་བྱས་པ་དང་། ཆད་ལྟའི་དབང་དུ་བྱས་པ་གསུམ་བཤད་པ་ལས།
སྔ་མ་གཉིས་རྒྱང་འཕེན་དངོས་མིན་ལ། ལང་གཤེགས་ལས། རྒྱང་འཕེན་བཅུ་
གཅིག་གསུང་པ་ཡང་། རྒྱང་འཕེན་དངོས་མིན་པར་གསུངས་སོ། །དེས་ན་ས་
སྡེ་ལས་གསུངས་པ་ལྟར། རྒྱང་འཕེན་སྙོམས་འཇུག་པ་དང་། རྟོག་གེ་བ་གཉིས་
ཡོད་ལ། དེ་རེ་རེ་ལ་ཡང་། སྐྱེ་བ་སྔ་ཕྱི་ཡོད་ཀྱང་ལས་འབྲས་མེད་པར་ལྟ་བ་དང་།
སྐྱེ་བ་སྔ་ཕྱི་དང་ལས་འབྲས་གཉིས་ཀ་མེད་པར་ལྟ་བ་སྟེ། སྡེ་ཚན་གཉིས་གཉིས་
ཡོད་པར་གསུངས་སོ། །གསུམ་པ་ནི། ཚེ་འདིར་གང་ལེགས་ཙམ་གྱིས་ཆོག་
པར་སྨྲ་བས་ན་ཚུ་རོལ་མཛེས་པ་དང་། ཤི་བའི་ཚེ་བདག་རྒྱུན་ཆད་པར་སྨྲ་བས་
ན༑ ཆད་སྨྲ་བ་དང་། ལས་འབྲས་མེད་པར་སྨྲ་བས་ན་མེད་སྨྲ་བ་དང་། དྲང་
སྲོང་ཕུར་བུའི་རྗེས་སུ་འབྲངས་པས་ན་ཕུར་བུ་བ་དང་། ཡང་དག་པའི་ལྟ་བ་
ལས་རིང་དུ་སོང་བས་ན་རྒྱང་འཕེན་པ་སོགས་ཟེར་རོ། །
བཞི་པ་ནི། གང་ཡང་སྐྱེ་བ་སྔ་མ་ནས་འདིར་འོང་བ་མེད་དེ། སྐྱེ་བ་སྔ་མ་
ཞེས་པ་དེ་སུས་ཀྱང་མ་མཐོང་བའི་ཕྱིར། སྐྱེས་བུའི་རིག་པ་ཡང་ལུས་ལས་སྐྱེ་སྟེ།
མར་མེ་ལས་འོད་འབྱུང་བ་བཞིན་ནོ།: །སྐྱེ་བ་འདི་ནས་ཕྱི་མར་འགྲོ་བ་ཡང་མེད་
དེ༑ འཆི་བའི་ཚེ་ལུས་ནི་འབྱུང་བ་ཆེན་པོ་བཞི་དང༌། སེམས་ནི་ནམ་མཁའི་བག་
-64-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
ལ་ཞ་བར་འགྱུར་བའི་ཕྱིར། ཞེས་སོགས་ཀྱིས་སྐྱེ་བ་སྔ་ཕྱི་དང་།་ཕྱི་ནང་སྐྱེ་
མཆེད་ཆོས་རྣམས་ཐམས་ཅད་ནི། །ངོ་བོ་ཉིད་ལས་གྲུབ་པས་གཞན་ཡོད་མིན། །
སྲིན་ཟླུམ་སྐྱེར་ཚེར་གཟེངས་རིང་རྣོ་བ་དང་། །རྨ་བྱའི་མཇུག་མ་མགྲིན་པའི་ཚོགས་
བཀྲ་དང་། །ཉི་ཤར་ཆུ་བོ་ཐུར་དུ་འབབ་པ་རྣམས། །ངོ་བོ་ཉིད་ལས་གྲུབ་སྟེ་རྒྱུ་
ཡོད་མིན། །ཞེས་སོགས་ཀྱི་ལས་རྒྱུ་འབྲས་དང་། ཐམས་ཅད་མཁྱེན་པ་སོགས་
འགོག་པར་བྱེད་དོ། །གཉིས་པ་དེ་དགག་པ་ལ་གསུམ་ལས། སྐྱེ་བ་སྔ་ཕྱི་མེད་
པར་ལྟ་བ་དགག་པ་ནི། དཔལ་ལྡན་མ་ཁོལ་གྱིས། སྐྱེ་མ་ཐག་ཏུ་སུས་ཀྱང་མ་
བསྟན་པར། །ཁ་ཟས་ཟ་བར་རྩོལ་བར་བྱེད་པ་དང་། །ནུ་ཞོ་འཐུང་བ་རྩོལ་བ་
བྱེད་པ་ཡང་། །དེ་དག་ཚེ་རབས་གཞན་དུ་གོམས་པའི་མཐུ། །ཞེས་དང་། ལེགས་
ལྡན་འབྱེད་ཀྱིས། བེའུའང་སྔོན་ཆད་གོམས་བྱས་པས། །བྱུང་མ་ཐག་ཏུ་ཟས་
འཚོལ་བྱེད། །ཟས་ཀྱི་དོན་དུ་བསྐྱོད་པའི་ཕྱིར། །དཔེར་ན་དབང་པོ་སྨིན་པ་
བཞིན། ཞེས་སོགས་ཀྱི་རིགས་པ་དང་། རྒྱུ་འབྲས་མེད་པར་ལྟ་བ་ཡང་།
སློབ་དཔོན་ཀ་མ་ལ་ཤཱི་ལས། །གང་ཕྱིར་རང་གི་ས་བོན་ལ། །ཚེར་མ་ལ་སོགས་
སྐྱེས་པ་ཉིད། །རྣོ་སེམས་དེ་ཉིད་ལས་ཡིན་ཕྱིར། །དེས་ན་དཔེ་ནི་གྲུབ་པ་མེད། །
དེ་དག་རེས་འགའ་ཁ་ཅིག་ཏུ། །འབྱུང་བར་ཡོངས་སུ་ངེས་པ་ནི། །ལྟོས་དང་
བཅས་པ་སྐྱེ་བ་སྟེ། །ལྟོས་བྱ་དེ་དག་རྒྱུར་འདོད་དོ། །རྒྱུ་ནི་ཕན་པར་བྱེད་པ་སྟེ། །
ཕན་པ་མེད་པར་ལྟོས་བྱ་མིན། །ཞེས་སོགས་ཀྱི་རིགས་པ་དང་ ཐམས་ཅད་
མཁྱེན་པ་མེད་པར་ལྟ་བ་ཡང་། ཚད་མའི་དེ་ཉིད་ལས། བློ་དང་བརྩེ་བ་ལ་
སོགས་དང་། །འདི་དག་འཇིག་རྟེན་བཤད་ཆོས་ལྡན། །དེ་དག་རབ་ཀྱི་མཐར་
ཕྱིན་པ། འོད་གསལ་ཀུན་མཁྱེན་ཉིད་འབྱུང་འགྱུར། །ཞེས་སོགས་ཀྱི་རིགས་
-65-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པས་དགག་པར་བྱའོ། ། ་
གཉིས་པ་ལ་གཉིས། གྲངས་ཅན་པ་དགག་པ་དང་། - དེ་ལས་གཞན་པ་
རྣམས་དགག་པའོ། །དང་པོ་ལ་གཉིས། འདོད་པ་བརྗོད་པ་དང་། དེ་འགོག་
པའོ། །དང་པོ་ལ་བཞི། གང་གི་རྗེས་སུ་འབྲངས་བ་དང་། གྲུབ་མཐའི་དབྱེ་བ་
དང༌། སྒྲ་བཤད་དང་། འདོད་ཚུལ་ལོ། །དང་པོ་ལ། འདི་བའི་སྟོན་པ་ནི།
དྲང་སྲོང་མཆོད་འོས་དང་། དྲང་སྲོང་སེར་སྐྱ་དང་། སྟོན་པ་ཆུ་ཀླུང་དང་།
དབང་ཕྱུག་ཆེན་པོ་རྣམས་ཡིན་ལ། རྩ་བའི་གཞུང་ནི། དབང་ཕྱུག་ནག་པོའི་
རྒྱུད་སུམ་ཅུ་པ་དང་། དྲུག་ཅུ་པ་སོགས་ཀྱི་རྗེས་སུ་འབྲངས་ནས་གྲུབ་མཐའ་
འཆའ་བར་གསུངས་སོ། ། ་ ་
གཉིས་པ་ནི། འདི་ལ་དབྱེ་ན། གྲངས་ཅན་ལྷ་མེད་པ་དང་། ལྷར་བཅས་
པ་གཉིས་ཡོད་ལ། ལྷ་མེད་པ་རྣམས་ཀྱིས་ནི། འབྲས་བུ་རྣམས་རྒྱུ་དུས་ན་ཡོད་
པ་རྐྱེན་གྱིས་མངོན་པར་གསལ་བར་སྨྲ་ཞིང་། དེ་ཡང་གཙོ་བོ་ལས་འབྱུང་བར་
འདོད་ལ་ལྷར་བཅས་པས་ནི། རྒྱུ་འབྲས་རང་བཞིན་གྱིས་གཅིག་ཀྱང་རྣམ་འགྱུར་
ཐ་དད་དུ་གྱུར་བ། དབང་ཕྱུག་ཆེན་པོའི་བྱིན་རླབས་ཡིན་པར་འདོད་དོ། །
གསུམ་པ་ནི། དེ་ཉིད་ཉེར་ལྔའི་གྲངས་ཀྱི་མཚན་ཉིད་ཤེས་པ་ལས་གྲོལ་བར་
འདོད་པས་ན་གྲངས་ཅན་པ་དང་། རང་བཞིན་རྒྱུར་སྨྲ་བས་ན་རང་བཞིན་རྒྱུར་
སྨྲ་བ་དང་། སེར་སྐྱ་སྟོན་པར་འཛིན་པས་ན་སེར་སྐྱ་བ་དང་། གཙོ་བོ་རྒྱུར་སྨྲ་
བས་ན་གཙོ་བོ་བ་ཞེས་ཀྱང་ཟེར་རོ། །བཞི་པ་ནི། འདི་བའི་ལུགས་ཀྱི་དེ་ཉིད་
ཉི་ཤུ་རྩ་ལྔ་ནི། གཙོ་བོ་དང་།: ཆེན་པོ་དང་། ང་རྒྱལ་དང་། གཟུགས། སྒྲ།
དྲི༑ རོ། རེག་བྱ་སྟེ་དེ་ཙམ་ལྔ་དང་། ས། ཆུ། མེ། རླུང་། ནམ་མཁའ་
-66-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
སྟེ་འབྱུང་བ་ལྔ་དང་། ངག །ལག་པ། རྐང་པ། རྐུབ། འདོམས་ཀྱི་དབང་
པོ་སྟེ་ལུས་ཀྱི་དབང་པོ་ལྔ་དང་། མིག །རྣ་བ། སྣ། ལྕེ། པགས་པའི་དབང་
པོ་སྟེ་བློའི་དབང་པོ་ལྔ་དང་། གཉིས་ཀའི་བདག་ཉིད་ཡིད་ཀྱི་དབང་པོ་དང་།
བདག་ཤེས་རིག་ཀྱི་སྐྱེས་བུ་སྟེ་ཉེར་ལྔའོ། །དེ་དག་ལས་སྐྱེས་བུ་ཁོ་ན་ཤེས་པ་
དང་། གཞན་ཐམས་ཅད་བེམ་པོར་འདོད་ཅིང་། གཙོ་བོ་དང་སྐྱེས་བུ་གཉིས་
དོན་དམ་བདེན་པ་དང་། ལྷག་མ་ཉེར་གསུམ་པོ་རྣམས་ཀུན་རྫོབ་བདེན་པར་
འདོད་དོ། །ཉེར་ལྔ་པོ་འདི་ཉིད་རྒྱུ་འབྲས་སུ་འགྱུར་ཚུལ་ལ་ཡང་མུ་བཞི་སྟེ།
དབང་ཕྱུག་ནག་པོའི་རྒྱུད་ལས། རྩ་བའི་རང་བཞིན་རྣམ་པར་འགྱུར་མིན་ལ། །
ཆེན་མོ་སོགས་བདུན་རང་བཞིན་རྣམ་འགྱུར་ཞིང་། །བཅུ་དྲུག་པོ་ནི་རྣམ་པར་
འགྱུར་བ་སྟེ། །སྐྱེས་བུ་རང་བཞིན་མ་ཡིན་རྣམ་འགྱུར་མིན། །ཞེས་འབྱུང་བ་
ལྟར། གཙོ་བོ་ནི་རང་བཞིན་ཁོ་ན་ཡིན་པའི་མུ་དང་། ཆེན་པོ་དང་། ང་རྒྱལ་
དང་། དེ་ཙམ་ལྔ་སྟེ་བདུན་ནི་རང་བཞིན་དང་རྣམ་འགྱུར་གཉིས་ཀ་ཡིན་པའི་མུ་
དང་། འབྱུང་བ་ལྔ་དང་། བློའི་དབང་པོ་ལྔ་དང་། ཡིད་ཀྱི་དབང་པོ་སྟེ་བཅུ་
དྲུག་ནི། རྣམ་འགྱུར་ཁོ་ན་ཡིན་པའི་མུ་དང་། སྐྱེས་བུ་ནི་རང་བཞིན་དང་།
རྣམ་འགྱུར་གཉིས་ཀ་མ་ཡིན་པའི་མུར་འཇོག་པ་ཡིན་ནོ། ། ，
དེ་ཡང་གཙོ་བོ་ནི། སྤྱོད་འཇུག་ལས། སྙིང་སྟོབས་རྡུལ་དང་མུན་པ་
ཞེས། །བྱ་བའི་ཡོན་ཏན་མཉམ་གནས་ནི། །གཙོ་བོ་ཞེས་བྱར་རབ་བརྗོད་དོ། །
མི་མཉམ་འགྲོ་བ་ཡིན་པར་བརྗོད། །ཅེས་གསུངས་པ་ལྟར། སྙིང་སྟོབས་དང་།
རྡུལ་དང་། མུན་པ་ཞེས་བྱ་བའི་ཡོན་ཏན་གསུམ་ཆ་མཉམ་དུ་གནས་པ་ལ་གཙོ་
བོ་དང་། དེ་གསུམ་ཆ་མི་མཉམ་པ་ལ་འགྲོ་བའམ་རྣམ་འགྱུར་ཞེས་སྨྲའོ། །
-67-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
སྐབས་འདིའི་སྙིང་སྟོབས་ནི་ཚོར་བ་བདེ་བ་དང་། རྡུལ་ནི་ཚོར་བ་སྡུག་བསྔལ་
དང་། མུན་པ་ནི་ཚོར་བ་བཏང་སྙོམས་ཀྱི་མིང་ཡིན་ལ། དེ་བཞིན་དུ། རང་
བཞིན་ཞེས་པ་རྒྱུ་དང་། འགྲོ་བ་སྟེ་རྣམ་འགྱུར་རྣམས་ཅི་རིགས་པར་འབྲས་བུའི་
མིང་དུ་འདོད་དོ། །གཙོ་བོ་དེ་ནི་རྟག་པ་དང་། ཆ་མེད་གཅིག་པུ་དང་། ཡུལ་
ཁོ་ན་དང་། ལས་སོགས་བྱེད་པ་པོ་དང་། སྣོད་བཅུད་ཐམས་ཅད་ལ་ཁྱབ་པ་སྟེ་
ཁྱད་ཆོས་ལྔ་ལྡན་དང་། དབྱིབས་དང་། ཁ་དོག་དང་། ཚད་ཀྱི་ཁྱད་པར་གྱིས་
མངོན་དུ་འགྱུར་བ་མེད་པ་ཞིག་ཏུ་འདོད་དེ། དྲང་སྲོང་སེར་སྐྱས། ཡོན་ཏན་
རྣམས་ཀྱི་རང་བཞིན་ནི། །སྣང་བའི་ཡུལ་དུ་འགྱུར་མ་ཡིན། །སྣང་བའི་ལམ་དུ་
གང་འགྱུར་དེ། །སྒྱུ་མ་ལྟ་བུར་ཤིན་ཏུ་གསོབ། །ཅེས་སྨྲས་པས་སོ། ། ཆེན་པོ་ནི་
བློའི་མིང་ཡིན་ལ། དེ་ནི་ཤེལ་གྱི་མེ་ལོང་ངོས་གཉིས་པ་ལྟར། ཕྱི་ནས་ཡུལ་གྱི་
གཟུགས་བརྙན་དང་། ནང་ནས་སྐྱེས་བུའི་གཟུགས་བརྙན་གཉིས་ཀ་འཆར་བའི་
བེམ་པོ་ཞིག་ཏུ་འདོད་དོ། །ང་རྒྱལ་ལ་ནི། རྣམ་པར་འགྱུར་བ་ཅན་དང་།
སྙིང་སྟོབས་ཅན་དང་། མུན་པ་ཅན་ཏེ་གསུམ་ཡོད་ལ། རྣམ་པར་འགྱུར་བ་ཅན་
གྱི་ང་རྒྱལ་ལས་ནི། དེ་ཙམ་ལྔ་སྐྱེ་ལ། དེ་ལས་འབྱུང་བ་ལྔ་སྐྱེའོ། །སྙིང་སྟོབས་
ཅན་ལས་ནི། ལས་ཀྱི་དབང་པོ་ལྔ་དང་། ： “བློའི་དབང་པོ་ལྔ་དང་། ཡིད་ཀྱི་
དབང་པོ་སྟེ་དབང་པོ་བཅུ་གཅིག་སྐྱེའོ། །མུན་པ་ཅན་གྱི་ནི་དེ་གཉིས་ཀར་འཇུག་
པ་བྱེད་ཅེས་གསུངས་ཏེ། དཔེ་ནི་བྲམ་ཟེ་མོ་བུ་བཅུ་གཅིག་ཡོད་པ་ཞིག་དང་།
དམངས་མོ་བུ་ལྔ་ཡོད་པ་ཞིག་ལ། ཁྱོ་བྲམ་ཟེ་གཅིག་གིས་བྱས་པ་ལྟ་བུ་ཡིན་པར་
ཀུན་མཁྱེན་འཇམ་དབྱངས་བཞད་པའི་རྡོ་རྗེས་གསུངས་སོ། །
འདི་བའི་ལུགས་ཀྱི་གྲོལ་བ་ཐོབ་ཚུལ་ནི། དེ་ཉིད་ཉེར་ལྔ་ཤེས་པ་ན། །
-68-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
རལ་པ་བྱི་བོ་ཅོད་པཎ་དང་། – །ཆང་འཐུང་གང་གི་གནས་གྱུར་ཀྱང་། །གྲོལ་
འགྱུར་འདི་ལ་ཐེ་ཚོམ་མེད། །ཅེས་བཤད་དེ། ： གང་གི་ཚེ་སྐྱེས་བུ་དེ་ཡུལ་གྱི་
ཉེས་དམིགས་རིག་ནས་བསམ་གཏན་བསྒོམས་པའི་མཐུས་མིག་གི་མངོན་ཤེས་
ཐོབ་པ་ན། མིག་དེས་གཙོ་བོ་ལ་ལྟ་བར་བྱེད་ལ། དེའི་ཚེ་གཙོ་བོ་དེ་གཞན་གྱི་
བུད་མེད་ལྟར་ངོ་ཚ་བས་བསྐྱེངས་དེ་བདག་ལ་མི་འགྲོ་ཞིང་། རྣམ་འགྱུར་རྣམས་
ཀྱང་གཙོ་བོ་ཉིད་ལ་བསྡུས་ཏེ། སྐྱེས་བུ་ཡན་གར་དུ་གྱུར་བ་ལ་ཐར་བ་ཐོབ་པར་
འདོད་པ་དང༌། ཡང་རང་བཞིན་གྱིས་སྐྱེས་བུའི་དོན་བྱས་ཟིན་ནས་བདག་ཀྱང་
སྐྱེས་བུ་འདིའི་མིན་ལ། སྐྱེས་བུ་འདི་ཡང་བདག་གི་མ་ཡིན་ནོ་ཞེས། དེ་ཁོ་ན་
ཉིད་མཐོང་སྟེ་སྐྱེས་བུ་ལས་རང་བཞིན་གྲོལ་བ་ལ་ཐར་བ་ཐོབ་པར་འདོད་པ་ཞིག་
ཀྱང་ཡོད་པར་གསུངས་སོ།། །།
གཉིས་པ་ནི། ཞི་བ་ལྷས། གཅིག་ལ་རང་བཞིན་གསུམ་ཉིད་ནི། །
རིགས་མིན་དེས་ན་དེ་ཡོད་མིན། །ཞེས་གཙོ་བོ་ཆ་མེད་གཅིག་པུ་ཡིན་པ་དང་།
དེ་བཞིན་ཡོན་ཏན་ཡོད་མིན་ཏེ། །དེ་ཡང་སོ་སོར་རྣམ་གསུམ་ཕྱིར། །ཞེས་ཡོན་
ཏན་ཉིད་ཀྱང་གཅིག་ཏུ་བདེན་པར་གྲུབ་པ་བཀག་ལ། ཡོན་ཏན་མེད་ན་སྒྲ་
སོགས་ཀྱང་། ཡོད་ཉིད་ཤིན་ཏུ་རྒྱང་རིང་འགྱུར། །ཞེས་ཡོན་ཏན་གསུམ་ཆ་
མཉམ་པའི་གཙོ་བོ་དེ་མེད་པའི་ཕྱིར། སྒྲ་སོགས་ཀྱང་བཞག་དཀའ་བར་འགྱུར་
ཏེ༑ དེ་ཙམ་ལྔ་ཀ་གཙོ་བོའི་འབྲས་བུར་ཁས་བླངས་པའི་ཕྱིར་རོ། །ཞེས་སོགས་
གསུངས། ཀུན་མཁྱེན་འཇམ་དབྱངས་བཞད་པའི་རྡོ་རྗེས། གྲུབ་མཐའ་རྩ་བར།
ཡོད་ཀྱང་སྐྱེ་ན་དོན་མེད་ཐུག་མེད་འགྱུར། །སྐྱེ་བྱེད་རྟག་དང་མ་ཉམས་འབྲས་
ཟློག་འགལ། །བེམ་ཕྱིར་མི་མྱོང་ཁྱབ་ཕྱིར་ཆ་མེད་འགལ། །རྟག་ཕྱིར་ཤེས་མིན་
69-



མཁྱེན་བརྩེའི་འོད་སྣང་ལས། ལོབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
རྟག་ལ་འཆིང་གྲོལ་ཅི། །ཞེས་གསུངས་སོ། །རྟག་སྨྲ་གཞན་འགོག་པ་ལ་ཡང་།
ཚངས་པ་དགག་པ། ཁྱབ་འཇུག་པ་དང་དཔྱོད་པ་གཉིས་དགག་པ། དབང་ཕྱུག །
བྱེ་བྲག་པ། རིག་པ་ཅན་པ་གསུམ་དགག་པ། གཅེར་བུ་པ་དགག་པ་སྟེ་ལྔ་ཡོད་
པ་ལས། གཞན་རྣམས་རེ་ཞིག་བཏང་སྙོམས་སུ་བཞག་ནས། འདིར་བྱེ་རིག་
གཉིས་ཅུང་ཟད་དགག་པ་ལ་གཉིས། འདོད་པ་བརྗོད་པ་དང་། དེ་འགོག་པའོ། །
དང་པོ་ལ་བཞི། གང་གི་རྗེས་སུ་འབྲངས་བ་དང་། སོ་སོའི་སྒྲ་བཤད་པ་དང་།
དབྱེ་བ་དང་། གྲུབ་མཐའི་འདོད་ཚུལ་ལོ། །དང་པོ་ལ་ཡང་། བྱེ་བྲག་པ་རྣམས་
ནི༑ སྟོན་པ་དྲང་སྲོང་འུག་པ་དང་། དྲང་སྲོང་གཟེགས་གཟན་གཉིས་ཀྱི་རྗེས་སུ་
འབྲངས་ལ། རིག་པ་ཅན་པ་རྣམས་ནི་བྲམ་ཟེ་རྐང་མིག་གི་རྗེས་འབྲངས་སུ་
གསུངས་སོ། །
གཉིས་པ་ལ་གཉིས། བྱེ་བྲག་གི་སྒྲ་བཤད་ནི། དྲང་སྲོང་གཟེགས་
གཟན་གྱིས་བྱས་པའི་བྱེ་བྲག་གསལ་བའི་མདོའི་རྗེས་སུ་འབྲངས་པས་ན་བྱེ་བྲག་
པ་དང་། རིག་པ་ཅན་པའི་སྒྲ་བཤད་ནི། བྲམ་ཟེ་རྐང་མིག་གིས་བྱས་པའི་རིག་
པའི་རྗེས་སུ་འབྲངས་པས་ན་རིག་པ་ཅན་པ་ཞེས་ཟེར་རོ། །གསུམ་པ་ནི། ཞི་བ་
འཚོས། རྐང་མིག་པ་དང་གཟིགས་གཟེན་པ། ལུགས་ཙམ་པ་ནི་སྨྲ་བྱེད་པའི། །
རྗེས་ལ་སོགས་པ་དགག་པ་འདི། །ཞེས་གསུངས་པ་ལྟར། བྱེ་བྲག་པ་དང་།
རིག་པ་ཅན་དང་། ལུགས་ཙམ་པ་སྟེ་གསུམ་ཡོད་པར་ཀུན་མཁྱེན་འཇམ་དབྱངས་
བཞད་པའི་རྡོ་རྗེས་གྲུབ་མཐའི་རྣམ་བཤད་ཆེན་མོ་ལས་གསུངས་སོ། །བཞི་བ་
གྲུབ་མཐའི་འདོད་ཚུལ་ལ་སྤྱིར་མང་དུ་སྨྲ་ཡང་། འདི་དག་གི་འདོད་ཚུལ་ནི།
གྲུབ་མཐའ་རྩ་བ་ལས། ཟ་བོ་བྱེད་པོ་མ་བྱིས་རྟག་ཤེས་མིན། །ཁྱབ་དང་བྱ་
-70-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
མེད་བདག་འདོད་ཁྱབ་ཕྲ་རིམ། །ཞེས་གསུངས་པ་ལྟར། བདག་དེ་ནི། ལུས་
དང་། དབང་པོ་དང་། བློ་གསུམ་ལས་ཐ་དད་པའི་རྫས་ཡོད། ཟ་བ་པོ་ཡིན་པ། །
བྱེད་པ་པོ་ཡིན་པ། འདུས་མ་བྱས་པ་ཡིན་པ། ཤེས་པ་ཡིན་པ།： ཐམས་ཅད་
ལ་ཁྱབ་པ། ཆ་མེད་པའི་གཅིག་པུ། བྱ་བ་མེད་པ་སྟེ་ཡོན་ཏན་དགུ་དང་ལྡན་པ་
ཞིག་ཏུ་འདོད་པར་གསུངས་ལ། ཁྱད་པར་ཅུང་ཟད་ནི། བྱེ་བྲག་པས་བདག་
རགས་པ་ཀུན་ལ་ཁྱབ་པ་དང་། ཕྲ་བ་ཁོང་ན་གནས་པ་གཉིས་ཕྱི་ནང་གི་རིམ་
པར་ཡོད་པར་འདོད་ལ། རིག་པ་ཅན་པས་བདག་ཀུན་ལ་ཁྱབ་པའི་ཆ་ཤས་རྡུལ་
ཕྲན་ཙམ་དེ་ཡིད་དང་ལྡན་པས་ཁྱབ་པ་མིན་པར་འདོད་པ་གསུངས་སོ༑ ༑ ་
གཉིས་པ་ནི། ཁྱེད་ཀྱིས་བདག་ཏུ་འདོད་པའི་སེམས་མེད་པའི་བེམ་པོ་
དེ་ཆོས་ཅན། བདག་མ་ཡིན་པར་ཐལ། སེམས་མེད་པའི་ཕྱིར། དཔེར་ན་བུམ་
སོགས་བཞིན། བདག་བེམ་པོ་ཡིན་ཡང་སེམས་པ་གཞན་གྱིས་བསྒྱུར་ནས་ཡུལ་
ཤེས་པ་ཡིན་ནོ་ཞེ་ན། སྔར་ཡུལ་མི་ཤེས་པར་བདག་བེམ་པོ་བདེན་གྲུབ་དེ་ཆོས་
ཅན། ཁྱོད་འཇིགས་པ་ཡིན་པར་ཐལ། རྐྱེན་གྱི་སྟོབས་ལས་འགྱུར་བ་ཡོད་པའི་
ཕྱིར། འདོད་ན། བདེན་གྲུབ་ཡིན་པར་ཉམས་སོ། །གལ་ཏེ་བདག་ལ་འགྱུར་བ་
མེད་དོ་ཞེ་ན། བདག་དེ་ཆོས་ཅན། སེམས་པས་ཁྱོད་ལ་བྱ་བ་ཅི་ཞིག་བྱས་ནས་
ཡུལ་ལ་འཇུག་པར་འགྱུར་ཏེ་མི་འགྱུར་བར་ཐལ། ཁྱོད་རྟག་པ་བདེན་གྲུབ་ཡིན་
པའི་ཕྱིར། འདོད་ན། ཁྱོད་འདོད་པའི་ཤེས་པ་མེད་ཅིང་བྱ་བ་དང་བྲལ་བའི་
བདག་དེ། བྱེད་པོ་དང་། ཟ་བོའི་བདག་ཏུ་ཁས་བླང་རུང་ན་ནམ་མཁའ་ཡང་
བྱེད་པོ་དང་ཟ་བོའི་བདག་ཏུ་ཁས་བླངས་ཆོག་པར་འགྱུར་རོ། །ཞེས་པ་རྣམས་ནི་
ཤཱིན་དེ་ཝའི་རིགས་པ་སྟེ། སྤྱོད་འཇུག་ལས། སེམས་མེད་པ་ཡང་བདག་མིན་ཏེ། །
-71-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
སེམས་མེད་ཉིད་ཕྱིར་བུམ་སོགས་བཞིན། །འོན་ཏེ་སེམས་དང་ལྡན་པའི་ཕྱིར། །
ཤེས་ན་མི་ཤེས་འཇིག་པར་ཐལ། ཇི་སྟེ་བདག་ལ་འགྱུར་མེད་ན། །སེམས་པས་
དེ་ལ་ཅི་ཞིག་བྱས། །དེ་ལྟར་ཤེས་མེད་བྱ་བྲལ་བ། །ནམ་མཁའ་བདག་ཏུ་བྱས་
པར་འགྱུར། །ཞེས་གསུངས་པའི་ཕྱིར།
གཉིས་པ་རང་སྡེའི་གྲུབ་མཐའ་བཤད་པ་ལ་ལྔ། སྤྱིའི་རྣམ་བཞག །
མཚན་ཉིད། དབྱེ་བ། གྲངས་ངེས། ཕྱེ་བ་སོ་སོའི་དོན་བཤད་པའོ། །དང་པོ་
ནི༑ ཛམ་བུའི་གླིང་འདིར་མི་རྣམས་ཚེ་ལོ་བརྒྱ་ཕྲག་གཅིག་ཐུབ་པའི་དུས་ན།
འོ་སྐོལ་གྱི་སྟོན་པ་ཡང་དག་པར་རྫོགས་པའི་སངས་རྒྱས་འཇིག་རྟེན་དུ་བྱོན་ཏེ།
ཡུལ་ཝ་ར་ན་སའི་དྲང་སྲོང་ལྷུང་བ་རི་དྭགས་རྒྱུའི་ནགས་སུ་འཁོར་ལྔ་སྡེ་བཟང་པོ་
སོགས་ལ་བཀའ་དང་པོ་བདེན་བཞིའི་ཆོས་འཁོར་དང་། མ་ག་དྷའི་བྱ་རྒོད་ཕུང་
པོའི་རིར་བཀའ་བར་པ་མཚན་ཉིད་མེད་པའི་ཆོས་འཁོར་དང་། ཡངས་པ་ཅན་
ལ་སོགས་པར་བཀའ་ཐ་མ་ལེགས་པར་རྣམ་པར་ཕྱེ་བའི་ཆོས་ཀྱི་འཁོར་ལོ་རྣམས་
ཅི་རིགས་པ་བསྐོར་ཏེ། སྐལ་པ་དང་ལྡན་པའི་གདུལ་བྱ་དཔག་ཏུ་མེད་པ་ཞིག་
སྨིན་གྲོལ་གྱི་ལམ་བཟང་པོ་ལ་འགོད་པར་མཛད་དོ། །གྲུབ་མཐའ་བཞིའི་ཐ་
སྙད་ནི་སྟོན་པ་ཞལ་བཞུགས་དུས་ནས་འབྱུང་བ་ཡིན་ལ། དེ་ཡང་གདུལ་བྱ་སོ་
སོའི་ཁམས་དང་བསམ་པ་ལ་སོགས་པའི་དབང་གིས། འཁོར་ལོ་གསུམ་སོ་སོའི་
རྗེས་སུ་འབྲངས་ནས་རང་རང་གི་གྲུབ་མཐའ་བཅས་པ་ཡིན་ཏེ། དོན་སྨྲ་སྡེ་གཉིས་
ཀྱི་འཁོར་ལོ་དང་པོ་དང་། ངོ་བོ་ཉིད་མེད་པར་སྨྲ་བས་འཁོར་ལོ་བར་བ་དང་།
སེམས་ཙམ་པ་རྣམས་ཀྱིས་འཁོར་ལོ་ཐ་མའི་རྗེས་སུ་འབྲངས་ནས་གྲུབ་མཐའ་
འཆའ་བར་བྱེད་དོ། །གྲུབ་མཐའ་སོ་སོའི་མཐའ་གཉིས་སྤང་ཚུལ་ནི། དེ་ཡང་བྱེ་
-72-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
བྲག་སྨྲ་བའི་ལུགས་ལ། འབྲས་བུ་སྐྱེ་བའི་ཚེ་རྒྱུ་འགག་པས་རྟག་མཐའ་དང་། རྒྱུ་
འགག་ཀྱང་འབྲས་བུ་འབྱུང་བས་ཆད་མཐའ་སྤོང་བར་འདོད་ཅིང་། མདོ་སྡེ་པ་
དག་གིས། འདུས་བྱས་རྣམས་སྐད་ཅིག་རེ་རེ་ནས་འཇིག་པས་རྟག་མཐའ་དང་།
སྐད་ཅིག་སྔ་མ་འགག་ཀྱང་ཕྱི་མ་རིམ་གྱིས་སྐྱེ་བས་ཆད་མཐའ་ལས་གྲོལ་བར་
འདོད་ལ། སེམས་ཙམ་པ་རྣམས་ཀྱིས། ཀུན་བཏགས་བདེན་པར་མ་གྲུབ་པས་
རྟག་མཐའ་དང་། གཞན་དབང་བདེན་གྲུབ་ཏུ་འདོད་པས་ཆད་མཐའ་ལས་གྲོལ་
བ་དང་། དབུ་མ་རྣམས་ཀྱིས་ཆོས་ཐམས་ཅད་དོན་དམ་དུ་མེད་པས་རྟག་མཐའ་
དང་། ཐ་སྙད་དུ་ཡོད་པས་ཆད་མཐའ་ལས་གྲོལ་བར་བཞེད་དོ། །གྲུབ་མཐའ་སོ་
སོའི་དོན་གྱི་འགལ་སྤོང་ནི། གྲུབ་མཐའ་གོང་མ་གོང་མའི་ལྟ་བ་གཏན་ལ་འབེབས་
པའི་རིགས་པས། འོག་མ་འོག་མའི་ལྟ་བ་འཇོག་མཚམས་ལ་གནོད་ཀྱང་། འོག་
མ་འོག་མའི་ལྟ་བ་ལེགས་པར་གོ་བ་དེ། གོང་མ་གོང་མའི་ལྟ་བ་ལ་འཇུག་པའི་
ལམ་སྟེགས་སུ་གསུངས་ལ། དེ་ཡང་བྱེ་བྲག་སྨྲ་བའི་སྡེ་པ་ཐམས་ཅད་ཀྱིས་རྟག་
གཅིག་རང་དབང་ཅན་གྱི་བདག་འགོགས་ཅིང་། གནས་མ་བུ་བ་ལས་གཞན་
པའི་སྡེ་པ་རྣམས་ཀྱིས་རང་རྐྱ་ཐུབ་པའི་རྫས་ཡོད་ཀྱི་བདག་ཀྱང་བཀག་ནས།
གང་ཟག་གི་བདག་མེད་ཁས་ལེན་པ་ཡིན་ལ། དེས་ན་དེ་ལྟ་བུའི་ལྟ་བ་ལེགས་
པར་གོ་བ་དེ། མདོ་སྡེ་པའི་ལྟ་བ་ལ་འཇུག་པའི་ལམ་སྟེགས་དང་། མདོ་སྡེ་པའི་
ལྟ་བའི་སྤྱི་མཚན་རང་གི་མཚན་ཉིད་ཀྱིས་མ་གྲུབ་པའི་ཚུལ་ལེགས་པར་གོ་བ་དེ།
སེམས་ཙམ་པའི་ལྟ་བ་ལ་འཇུག་པའི་ལམ་སྟེགས་དང་། སེམས་ཙམ་པའི་ལྟ་བ་
ཀུན་བཏགས་རང་གི་མཚན་ཉིད་ཀྱིས་མ་གྲུབ་པའི་ཚུལ་ལེགས་པར་གོ་བ་དེ།
རང་རྒྱུད་པའི་ལྟ་བ་ལ་འཇུག་པའི་ལམ་སྟེགས་དང་། དབུ་མ་རང་རྒྱུད་པའི་
-73-



མཁྱེན་བརྩེའི་འོད་སྣངལས།
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
མཐའ
སs
ལུགས་ཀྱི་ཆོས་ཐམས་ཅད་བདེན་པར་གྲུབ་པས་སྟོང་པའི་ལྟ་བ་ལེགས་པར་གོ་བ་
དེ་འཁྲུལ་པའི་ཆ་ཐམས་ཅད་དང་བྲལ་བའི་ལྟ་བའི་ཡང་རྩེ། དཔལ་ལྡན་དབུ་མ་
ཐལ་འགྱུར་བའི་ལྟ་བ་ལ་འཇུག་པའི་ལམ་སྟེགས་སུ་འགྱུར་བར་གསུངས་སོ། །
གཉིས་པ་ལ་གཉིས། སྤྱི་དང་བྱེ་བྲག་གོ །དང་པོ་ནི། དཀོན་མཆོག་གསུམ་
སྐྱབས་གནས་ཡང་དག་ཏུ་ཁས་ལེན་ཅིང་། དེ་ལས་གཞན་པའི་སྐྱབས་གནས་མི་
འདོད་པའི་གང་ཟག་དེ་ནང་པའི་གང་ཟག་གི་མཚན་ཉིད། འདི་ལ་དབྱེ་ན་གྲུབ་
མཐའ་ལ་ཞུགས་པ་དང་། མ་ཞུགས་པ་གཉིས་ཡོད་དོ། །
གཉིས་པ་ལ་གཉིས། མཚན་ཉིད་དངོས་དང་། དེ་ལ་རྩོད་པ་སྤོང་པའོ། །
དང་པོ་ནི། དཀོན་མཆོག་གསུམ་སྐྱབས་གནས་ཡང་དག་ཏུ་ཁས་ལེན་ཅིང་། དེ་
ལས་གཞན་པའི་སྐྱབས་གནས་མི་འདོད་པའི་གྲུབ་མཐའ་སྨྲ་བའི་གང་ཟག་དེ་
ནང་པ་སངས་རྒྱས་པའི་གྲུབ་མཐའ་སྨྲ་བའི་གང་ཟག་གི་མཚན་ཉིད། གཉིས་པ་
ནི༑ ཁོ་ན་རེ། ནང་པའི་གྲུབ་མཐའ་སྨྲ་བའི་གང་ཟག་ཡིན་ན། ཕྱག་རྒྱ་བཞིའི་
རྣམ་བཞག་རིགས་པའི་ལམ་ནས་སྨྲ་ནུས་པས་མ་ཁྱབ་པར་ཐལ། དཀོན་མཆོག་
གསུམ་སྐྱབས་གནས་ཡང་དག་ཏུ་ཁས་ལེན་ཅིང་། དེ་ལས་གཞན་པའི་སྐྱབས་
གནས་མི་འདོད་པའི་གང་ཟག་ཡིན་ན། ནང་པའི་གྲུབ་མཐའ་སྨྲ་བའི་གང་ཟག་
ཡིན་པས་ཁྱབ་པའི་ཕྱིར། རྟགས་དེར་ཐལ། དཀོན་མཆོག་གསུམ་སྐྱབས་
གནས་ཡང་དག་ཏུ་ཁས་ལེན་ཅིང་། དེ་ལས་གཞན་པའི་སྐྱབས་གནས་མི་འདོད་
པའི་གྲུབ་མཐའ་སྨྲ་བའི་གང་ཟག་དེ་ཡིན་ན། ནང་པའི་གྲུབ་མཐའ་སྨྲ་བའི་གང་
ཟག་ཡིན་པས་ཁྱབ་པའི་ཕྱིར། ཟེར་ན་མ་ཁྱབ་སྟེ། དཀོན་མཆོག་གསུམ་སྐྱབས་
གནས་ཡང་དག་ཏུ་ཁས་ལེན་ཅིང་། དེ་ལས་གཞན་པའི་སྐྱབས་གནས་མི་འདོད་
-74-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
པའི་གང་ཟག་དེ་ཡིན་ན། དཀོན་མཆོག་གསུམ་སྐྱབས་གནས་ཡང་དག་ཏུ་ཁས་
ལེན་ཅིང་། དེ་ལས་གཞན་པའི་སྐྱབས་གནས་མི་འདོད་པའི་གྲུབ་མཐའ་སྨྲ་བའི་
གང་ཟག་ཡིན་པས་མ་ཁྱབ་པའི་ཕྱིར། དེར་ཐལ།: ནང་པ་སངས་རྒྱས་པ་ཡིན་ན།
ནང་པ་སངས་རྒྱས་པའི་གྲུབ་མཐའ་སྨྲ་བའི་གང་ཟག་ཡིན་པས་མ་ཁྱབ་པའི་ཕྱིར།
རྟགས་སླ། རྩ་བར་འདོད་མི་ནུས་ཏེ། ནང་པ་ཙམ་དང་། ནང་པའི་གྲུབ་མཐའ་
སྨྲ་བ་གཉིས་ལ་ཁྱད་པར་ཞིག་ཡོད་པའི་ཕྱིར། དེར་ཐལ། དེ་གཉིས་སྐྱབས་
འགྲོ་སོགས་ཀྱི་སྒོ་ནས་མཚུངས་ཀྱང་། ཕྱག་རྒྱ་བཞིའི་རྣམ་བཞག་རིགས་པའི་
ལམ་ནས་སྨྲ་ནུས་མི་ནུས་ཀྱི་ཁྱད་པར་ཡོད་པའི་ཕྱིར། མ་གྲུབ་ན། ནང་པའི་
གྲུབ་མཐའ་སྨྲ་བའི་གང་ཟག་ཡིན་ན། ཕྱག་རྒྱ་བཞིའི་རྣམ་བཞག་རིགས་པའི་
ལམ་ནས་སྨྲ་ནུས་པས་མ་ཁྱབ་པར་ཐལ། ནང་པ་ཙམ་དང་། ནང་པའི་གྲུབ་
མཐའ་སྨྲ་བའི་གང་ཟག་ལ། ཕྱག་རྒྱ་བཞི་རིགས་ལམ་ནས་སྨྲ་ནུས་མི་ནུས་ཀྱི་
ཁྱད་པར་མི་འཐད་པའི་ཕྱིར། རྟགས་ཁས། འདོད་ན། ནང་པའི་གྲུབ་མཐའ་
སྨྲ་བའི་གང་ཟག་ལ་ཕྱག་རྒྱ་བཞིའི་རྣམ་བཞག་རིགས་ལམ་ནས་སྨྲ་མི་ཤེས་པ་
ཞིག་ཡོད་པར་ཐལ། འདོད་ན། ནང་པའི་གྲུབ་མཐའ་གཙོ་བོ་སྨྲ་མི་ཤེས་པའི་
ནང་པའི་གྲུབ་མཐའ་སྨྲ་བ་ཞིག་ཡོད་པར་ཐལ་ལོ། །འདོད་མི་ནུས་ཏེ། འཇམ་
དཔལ་གྲགས་པས། བྱེ་བྲག་སྨྲ་དང་མདོ་སྡེ་པ། །རྣལ་འབྱོར་སྤྱོད་པ་དབུ་མ་
པའི། །གྲུབ་མཐའ་གང་ཡིན་ཆོས་སོགས་ཀྱིས། །ཚིག་བཅད་སངས་རྒྱས་ཕྱག་
རྒྱས་བཏབ། །ཅེས་དང་། , ཐམས་ཅད་མཁྱེན་པ་ལྕང་སྐྱབ་རོལ་པའི་རྡོ་རྗེས།
གང་གསུམ་ལ་སྐྱབས་སུ་འགྲོ་བ་དེ་ནི་གྲུབ་མཐའ་སྨྲ་བ་པོར་འགྱུར་བ་ངེས་སོ་ཞེ་
ན༑ མ་ཡིན་ཏེ། ཇི་སྲིད་ཕྱག་རྒྱ་བཞིའི་ཚུལ་རིགས་ལམ་ནས་སྨྲ་བ་མ་ཡིན་པ་
-75-



མཁྱེན་བརྩེའི་འོད་སྣང་ལས། ་ ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དེ་སྲིད་དུ། ཆོས་འདི་བའི་གྲུབ་མཐའ་སྨྲ་བར་མི་འཇོག་པའི་ཕྱིར་རོ། །ཞེས་
གསུངས་པའི་ཕྱིར། །
གསུམ་པ་ལ་བཞི། བྱེ་བྲག་སྨྲ་བ། མདོ་སྡེ་པ། སེམས་ཙམ་པ། ངོ་བོ་
ཉིད་མེད་པར་སྨྲ་བའོ། །དེ་དག་ལས་དང་པོ་གཉིས་ལ་དོན་སྨྲ་སྡེ་གཉིས་དང་།
ཉན་ཐོས་སྡེ་གཉིས་ཡང་ཟེར་ལ། ཁ་གཅིག – །ཉན་ཐོས་དང་། ཉན་ཐོས་སྡེ་པ་
དོན་གཅིག་དང་། ཐེག་དམན་པ་དང་། ཐེག་དམན་གྱི་གྲུབ་མཐའ་སྨྲ་བ་ཡང་
དོན་གཅིག་དང་། ཐེག་ཆེན་པ་དང་། ཐེག་ཆེན་གྲུབ་མཐའ་སྨྲ་བ་དོན་གཅིག་ཏུ་
འདོད་པ་སོགས་ནི་མི་འཐད་དོ། །བཞི་པ་ནི། རྡོ་རྗེ་སྙིང་འགྲེལ་ལས། སངས་
རྒྱས་པ་ལ་བཞི་པ་དང་། །ལྔ་པ་ཐུབ་པའི་དགོངས་པ་མིན། །ཞེས་དང་།
འཕགས་པ་ལྷས། སངས་རྒྱས་ཆོས་ནི་རྣམ་པ་བཞིར། །ཡིད་འདོད་རྣམས་ཀྱིས་
མངོན་མཐོང་སྟེ། །བྱེ་བྲག་སྨྲ་ལ་སོགས་པའི་ལམ། །བཤད་པའི་དེ་ཉིད་བསྒྲུབ་
པ་ནི། །ཞེས་པ་ལྟར། བྱེ་བྲག་སྨྲ་བ་དང་། མདོ་སྡེ་པ་དང་། སེམས་ཙམ་པ་
དང་། དབུ་མ་པ་སྟེ་བཞིར་གྲངས་ངེས་པ་ཡིན་ནོ་བྱས་པ་ལ་ཁོ་ན་རེ། ནང་པའི་
གྲུབ་མཐའ་སྨྲ་བ་བཞི་པོ་དེར་གྲངས་མ་ངེས་པར་ཐལ། འོག་མའི་གྲུབ་མཐའ་སྨྲ་
བ་ཁ་གཅིག །རང་གི་གྲུབ་མཐའ་ལ། གྲུབ་མཐའ་གོང་མའི་རིགས་པས་གནོད་
པར་ཤེས་ནས། གྲུབ་མཐའ་རྙིང་པ་བཏང་ཡང་། གྲུབ་མཐའ་གོང་མའི་འཇོག་
མཚམས་ལ་ངེས་ཤེས་མ་རྙེད་པའི་བློ་ཕུང་པོ་གསུམ་པ་ལ་གནས་པ་དེ། གྲུབ་
མཐའ་སྨྲ་བར་ཁས་བླངས་དགོས་པ་ནི་གང་ཞིག་བྱེ་བྲག་སྨྲ་བ་སོགས་བཞི་པོ་
གང་ཡང་མ་ཡིན་པའི་ཕྱིར། ཟུར་དང་པོ་དེར་ཐལ། དེ་འདྲ་བ་དེ་ནང་པའི་གྲུབ་
མཐའ་སྨྲ་བའི་གང་ཟག་ཡིན་པའི་ཕྱིར། དེར་ཐལ། དེ་འདྲ་བ་དེ། ་དཀོན་
-76-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
མཆོག་གསུམ་སྐྱབས་སུ་འཛིན་ཅིང་། ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་
ལེན་པའི་གང་ཟག་ཡིན་པའི་ཕྱིར། ཁྱབ་སྟེ། གྲུབ་མཐའ་ཐུབ་བསྟན་ལྷུན་པོའི་
མཛེས་རྒྱན་ལས། ནང་པའི་གྲུབ་མཐའ་སྨྲ་བའི་གང་ཟག་ནི་ཡིན་ཏེ། དཀོན་
མཆོག་གསུམ་ལ་སྐྱབས་སུ་སོང་ཞིང་། ལྟ་བ་བཀར་བཏགས་ཀྱི་ཕྱག་རྒྱ་བཞི་
ཁས་ལེན་པའི་ཕྱིར། ཞེས་གསུངས་པའི་ཕྱིར། ཟུར་ཕྱི་མ་དེར་ཐལ། དེ་འདྲ་
བ་དེ་བྱེ་བྲག་སྨྲ་བ་སོགས་བཞི་པོ་གང་ཡང་མ་ཡིན་པའི་ཕྱིར། ཟེར་ན་རྩ་བར་མ་
ཁྱབ་སྟེ། དེ་འདྲ་བའི་བློ་ཕུང་པོ་གསུམ་པ་ལ་གནས་པའི་གང་ཟག་དེ། བྱེ་བྲག་
སྨྲ་བ་སོགས་བཞི་པོ་གང་རུང་དུ་མ་གཏོགས་ཀྱང་། དེ་འདྲ་བ་དེས། གྲུབ་
མཐའ་བཞི་པོ་གང་ཡང་མ་ཡིན་པའི། གྲུབ་མཐའ་གསར་པ་གཞན་ཞིག་རང་
དབང་དུ་དམ་མི་འཆའ་པའི་ཕྱིར་རོ། །ལྔ་པ་ལ་བཞི། བྱེ་བྲག་སྨྲ་བའི་ལུགས་
བཤད་པ། མདོ་སྡེ་པའི་ལུགས་བཤད་པ།： སེམས་ཙམ་པའི་ལུགས་བཤད་པ།
ངོ་བོ་ཉིད་མེད་པར་སྨྲ་བའི་ལུགས་བཤད་པའོ། །དང་པོ་ལ། མཚན་ཉིད།
དབྱེ་བ། སྒྲ་བཤད། ཡུལ་གྱི་འདོད་ཚུལ། ཡུལ་ཅན་གྱི་འདོད་ཚུལ། བདག་
མེད་ཀྱི་འདོད་ཚུལ། ས་ལམ་གྱི་རྣམ་བཞག་བཤད་པའོ། །དང་པོ་ནི། རང་
རིག་མི་འདོད་ཅིང་ཕྱི་དོན་བདེན་གྲུབ་ཏུ་འདོད་པའི་ཐེག་དམན་གྱི་གྲུབ་མཐའ་སྨྲ་
བའི་གང་ཟག་དེ་བྱེ་བྲག་སྨྲ་བའི་མཚན་ཉིད། གཉིས་པ་དབྱེ་བ་ལ་གཉིས། རྩ་
བའི་སྡེ་པ་དང་། དེ་ལས་གྱེས་པའོ། །དང་པོ་ལ་བཞི། ཐམས་ཅད་ཡོད་སྨྲའི་སྡེ་
པ༑ ཕལ་ཆེན་སྡེ་པ། གནས་བརྟན་པའི་སྡེ་པ། མང་པོས་བཀུར་བའི་སྡེ་པའོ། །
དང་པོ་ལ་ཡང་།. མཁན་པོ་ནི། རྒྱལ་རིགས་ལས་རབ་ཏུ་བྱུང་ཞིང་། ཚུལ་
ཁྲིམས་རྣམ་པར་དག་པ་རྣམས་ཀྱི་མཆོག་ཏུ་ལུང་བསྟན་པ་སྲས་སྒྲ་གཅན་འཛིན་
་
-77-



.
..
.
.
གནs
་ཆ…..
..
:
ན་མ་
:
རྒྱུ་
མཁྱེནའགེའི་འོད་སྣང་མས་ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
བཟང་པོ་ཡིན་ལ། སྐད་ནི་སཾ་སྐྲྀ་ཏའི་སྐད་དུ་འདོད་ཅིང་། སྣམ་སྦྱར་ནི་སྣམ་
ཕྲན་ཉེར་ལྔ་ནས་དགུའི་བར་དང་། གྲྭ་རྟགས་ནི། ཨུཏྤལ་དང་། པདྨ་དང་།
རིན་པོ་ཆེ་དང་། ཤིང་ལོ་སྟེ་བཞི་དང་། སྒྲ་བཤད་ནི། ཤེས་བྱ་ཐམས་ཅད་གཞི་
ལྔར་བསྡུས་ནས་དེ་ཐམས་ཅད་རྫས་ཡོད་དུ་སྨྲ་བས་ན། ཐམས་ཅད་ཡོད་སྨྲའི་སྡེ་
པ་ཞེས་ཟེར་རོ། །
གཉིས་པ་ལ་ཡང་མཁན་པོ་ནི། བྲམ་ཟེའི་རིགས་ལས་རབ་ཏུ་བྱུང་ཞིང་།
སྦྱངས་པའི་ཡོན་ཏན་ཅན་རྣམས་ཀྱི་མཆོག་ཏུ་ལུང་བསྟན་པ།འཕགས་པ་འོད་སྲུང་
ཆེན་པོ་ཡིན་ལ། སྐད་ནི་ཟུར་ཆགས་ཀྱི་སྐད་དུ་འདོད་ཅིང་། སྣམ་ཕྲན་ནི་ཉེར་
གསུམ་ནས་བདུན་པ་ཡིན་དང་། གྲྭ་རྟགས་ནི་དུང་དང་། སྒྲ་བཤད་ནི་དགེ་
འདུན་ཕལ་ཆེན་དུ་སྡེབས་པས་ན་ཕལ་ཆེན་སྡེ་པ་ཟེར་རོ། །
གསུམ་པ་ལ་ཡང་མཁན་པོ་ནི། དམངས་རིགས་ལས་རབ་ཏུ་བྱུང་ཞིང་།
འདུལ་བ་འཛིན་པ་རྣམས་ཀྱི་མཆོག་ཏུ་ལུང་བསྟན་པ་འཕགས་པ་ཉེ་བར་འཁོར་
ཡིན་ལ། སྐད་ནི་ཤ་ཟའི་སྐད་དུ་འདོད་ཅིང་། སྣམ་ཕྲན་ནི་ཉེར་གཅིག་ནས་ལྔ་
པ་ཡན་དང་། གྲྭ་རྟགས་ནི་མེ་ཏོག་སོ་རྩི་ཀ་དང་། སྒྲ་བཤད་ནི། སྐྱེ་བོ་མང་
པོས་བཀུར་བས་ན། མང་པོས་བཀུར་པའི་སྡེ་པ་ཞེས་ཟེར་རོ། །
བཞི་པ་ལ་ཡང་མཁན་པོ་ནི། རྗེ་རིགས་ལས་རབ་ཏུ་བྱུང་ཞིང་མཐའ་
འཁོབ་འདུལ་བ་རྣམས་ཀྱི་མཆོག་ཏུ་ལུང་བསྟན་པ། འཕགས་པ་ཀཱ་ཏྱཱ་ཡ་ན་ཡིན་
ལ༑ སྐད་ནི་ཐ་མལ་པའི་སྐད་དུ་འདོད་ཅིང་། སྣམ་ཕྲན་ནི་སྔ་མ་དང་འདྲ་ལ།
གྲྭ་རྟགས་ནི་འཁོར་ལོ་དང་། སྒྲ་བཤད་ནི། འཕགས་པ་འདི་ཉིད་གནས་བརྟན་
འདུལ་བ་འཛིན་པ་རྣམས་ཀྱི་མཆོག་ཏུ་གསུངས་པས་ན། དེ་ནས་བརྒྱུད་པ་ལ་
-78-



Ald
རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
གནས་བརྟན་སྡེ་པ་ཞེས་གྲགས་སོ། །
གཉིས་པ་ནི། སློབ་དཔོན་དུལ་བ་ལྷས། ཤར་དང་ནུབ་དང་གངས་རི་
པ༑ ༑འཇིག་རྟེན་འདས་པར་སྨྲ་བ་དང་། །རྟག་པར་སྨྲ་བའི་སྡེ་པ་རྣམས། །ལྔ་
ཚན་དགེ་འདུན་ཕལ་ཆེན་པ། །གཞི་ཀུན་ཡོད་དང་ཆོས་སྲུང་སྟེ། །ས་སྟོན་པ་དང་
འོད་སྲུང་སྟེ། །མང་ཐོས་གོས་དམར་སློབ་མ་དང་། །རྣམ་པར་ཕྱེ་སྟེ་སྨྲ་བ་སྟེ་༑ ༑
ཐམས་ཅད་ཡོད་པར་སྨྲ་བ་ཡིན། །རྒྱལ་བྱེད་ཚལ་གནས་འཇིགས་མེད་གནས། །
གཙུག་ལག་ཁང་གནས་གནས་བརྟན་པ། །སར་སྒྲོགས་རི་དང་སྲུང་བ་པ༑
གནས་མ་བུ་ཡི་སྡེ་རྣམས་ནི། །མང་པོས་བཀུར་བའི་སྡེ་པ་ཡིན། །ཡུལ་དོན་
སློབ་དཔོན་བྱེ་བྲག་གིས། །ཐ་དད་སྡེ་པ་བཅོ་བརྒྱད་དོ། །ཞེས་གསུངས་ལ།
ཡང་ན། ཁ་ཆེ་བྱེ་བྲག་སྨྲ་བ། ཉི་འོག་པ། ཡུལ་དབུས་ཀྱི་བྱེ་བྲག་སྨྲ་བ་དང་
གསུམ་དུ་དབྱེའོ། ༔་
གསུམ་པ་ནི། ཅིའི་ཕྱིར་བྱེ་བྲག་སྨྲ་བ་ཞེས་བྱ་ཞེ་ན། ཀུན་མཁྱེན་འཇམ་
དབྱངས་བཞད་པའི་གྲུབ་མཐའ་རྩ་བ་ལས། བྱེ་བྲག་བཤད་མཚོ་གཙོ་བོར་སྨྲ་
ཕྱིར་དང་། རྫས་ཀྱི་བྱེ་བྲག་སྨྲ་བས་བྱེ་སྨྲ་བ། །ཞེས་དང་། གྲུབ་མཐའ་རིན་ཆེན་
འཕྲེང་བ་ལས་ཀྱང༌། སློབ་དཔོན་དབྱིག་བཤེས་ཆོས་ཅན། ཁྱོད་ལ་བྱེ་བྲག་སྨྲ་
བ་ཞེས་བརྗོད་པའི་རྒྱུ་མཚན་ཡོད་དེ། བྱེ་བྲག་བཤད་མཚོ་ཆེན་མོའི་རྗེས་སུ་
འབྲངས་ནས་གྲུབ་མཐའ་སྨྲ་བས་སམ། དུས་གསུམ་རྫས་ཀྱི་བྱེ་བྲག་ཏུ་སྨྲ་བས་
ན༑ བྱེ་བྲག་སྨྲ་བ་ཞེས་བརྗོད་པའི་ཕྱིར། ཞེས་གསུངས་པའི་ཕྱིར། ། །
བཞི་པ་ལ་བཞི། མཚན་ཉིད། དབྱེ་བ། དུས་གསུམ་རྫས་སུ་འདོད་
ཚུལ། ཕྱི་དོན་ཁས་ལེན་ཚུལ་ལོ། །དང་པོ་ནི། དོན་བྱེད་ནུས་པ་དངོས་པོའི་
བ
-79-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
མཚན་ཉིད། དངོས་པོ། ཡོད་པ། ཤེས་བྱ། གཞི་གྲུབ། ཚད་མས་གྲུབ་པ་
རྣམས་དོན་གཅིག ༢། གཉིས་པ་ནི། སྤྱིར་དངོས་པོ་ལ་དབྱེ་ན། རྟག་པའི་
དངོས་པོ་དང་། མི་རྟག་པའི་དངོས་པོ་གཉིས་ཡོད། དང་པོ་དང་། འདུས་མ་བྱས་
ཀྱི་ཆོས་གཉིས་དོན་གཅིག །གཉིས་པ་དང་། འདུས་བྱས་ཀྱི་ཆོས་དོན་གཅིག །
སྔ་མའི་མཚན་གཞི་ནི། འདུས་མ་བྱས་ཀྱི་ནམ་མཁའ་ལྟ་བུ་དང༌། ཕྱི་མའི་མཚན་
གཞི་ནི། ཀ་བ་དང་། བུམ་པ་ལྟ་བུ་སྟེ། སྤྱིར་མི་རྟག་པའི་དངོས་པོ་ལ། བེམ་
ཤེས་ལྡན་མིན་འདུ་བྱེད་གསུམ་ཀ་ཡོད་དོ། །ཡང་དངོས་པོ་ལ་དབྱེ་ན། ཀུན་
རྫོབ་བདེན་པ་དང་། དོན་དམ་བདེན་པ་གཉིས་ཡོད། དང་པོ་ནི། བཅོམ་
པའམ། བློ་ལ་སོགས་པས་ཆ་ཤས་སོ་སོར་བསལ་བ་ན། རང་འཛིན་པའི་བློ་
འདོར་བའི་ཆོས་སུ་དམིགས་པ་དེ། ཀུན་རྫོབ་བདེན་པའི་མཚན་ཉིད། མཚན་
གཞི་ནི། བུམ་པ་དང་། ཕྲེང་བ་དང་། དམག་དང་། སྣམ་བུ་ལ་སོགས་པ་ལྟ་
བུ་ཡིན་ཏེ། བུམ་པ་ཐོ་བས་བཅོམ་པ་དང་། ཕྲེང་བའི་རྡོག་པོ་སོ་སོར་བསལ་བ་
དང་། དམག་གི་མི་རེ་རེ་ནས་གཞན་སོང་བ་དང་། སྣམ་བུའི་སྣལ་མ་སོ་སོར་
བསལ་བ་ན། རང་རང་དུ་འཛིན་པའི་བློ་འདོར་བ་ཡིན་པའི་ཕྱིར།
གཉིས་པ་ནི། བཅོམ་པའམ་བློས་སོ་སོར་བསལ་བ་ན་རང་འཛིན་གྱི་བློ་
འདོར་དུ་མི་རུང་བའི་ཆོས་སུ་དམིགས་པ་དེ། དོན་དམ་བདེན་པའི་མཚན་ཉིད།
མཚན་གཞི་ནི། རྡུལ་ཕྲན་ཕྱོགས་ཀྱི་ཆ་མེད་དང་། ཤེས་པ་དུས་ཀྱི་ཆ་མེད་དང་།
འདུས་མ་བྱས་ཀྱི་ནམ་མཁའ་ལྟ་བུ་ཡིན་ཏེ། དེ་རྣམས་ལ། རང་འཛིན་པའི་
བློས་འདོར་བའི་ཐབས་ཅི་ཡང་བྱ་རྒྱུ་མེད་པའི་ཕྱིར། ཁྱབ་སྟེ། མཛོད་ལས།
གང་ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་
-80-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་གསུངས་པའི་
ཕྱིར། འོན་ཏེ་འདི་བའི་ལུགས་ལ། ཀུན་རྫོབ་བདེན་པའི་ཆོས་རྣམས་དོན་དམ་
དུ་མ་གྲུབ་ཀྱང་། བདེན་གྲུབ་ཏུ་འདོད་དགོས་ཏེ། དངོས་པོ་ཡིན་ན་བདེན་གྲུབ་
ཡིན་པས་ཁྱབ་པར་ཁས་ལེན་པའི་ཕྱིར་རོ། །རྫས་བཏགས་ཀྱི་ཁྱད་པར་ཡང་།
ལུགས་འདི་ལ། དངོས་པོ་ཡིན་ན་རྫས་གྲུབ་ཡིན་པས་ཁྱབ་ཀྱང་། རྫོས་ཡོད་
ཡིན་པས་མ་ཁྱབ་སྟེ། དོན་དམ་བདེན་པ་དང་རྫས་ཡོད་དོན་གཅིག །ཀུན་རྫོབ་
བདེན་པ་དང་བཏགས་ཡོད་དོན་ཅིག་ཏུ་འདོད་པའི་ཕྱིར། ཡང་དངོས་པོ་ལ་དབྱེ་
ན༑ སྣང་བ་གཟུགས་ཀྱི་གཞི། གཙོ་བོ་སེམས་ཀྱི་གཞི། འཁོར་སེམས་བྱུང་གི་
གཞི། ལྡན་མིན་འདུ་བྱེད་ཀྱི་གཞི། འདུས་མ་བྱས་ཀྱི་གཞི་སྟེ་ལྔ་ཡོད། དང་པོ་
ལ༑ མིག །རྣ་བ། སྣ། ལྕེ། ལུས་ཀྱི་དབང་པོ་སྟེ་ལྔ་དང་། གཟུགས། སྒྲ།
དྲི༔ རོ། རེག་བྱ་སྟེ་དོན་ལྔ་དང་། རྣམ་པར་རིག་བྱེད་མ་ཡིན་པའི་གཟུགས་ཏེ་
བཅུ་གཅིག་ཡོད། དེ་ལས་གཟུགས་ཀྱི་སྐྱེ་མཆེད་ལ། ཁ་དོག་གི་གཟུགས་དང་།
དབྱིབས་ཀྱི་གཟུགས་ཏེ་གཉིས་ཡོད་པ་ལས། སྔ་མ་ལ། སྔོ་སེར་དཀར་དམར་
བཞི་དང་། སྤྲིན་དང་དུ་བ། རྡུལ་དང་ཁུག་རྣ། སྣང་བ་དང་མུན་པ། གྲིབ་མ་
དང་ཉི་མའི་འོད་ཟེར་ཏེ་བཅུ་གཉིས་དང་། ཕྱི་མ་ལ་ཡང་། རིང་པོ་དང་ཐུང་ངུ་།
ལྷམ་པ་དང་ཟླུམ་པོ། མཐོ་བ་དང་དམའ་བ། ཕྱ་ལེ་བ་དང་ཕྱ་ལེ་བ་མ་ཡིན་པ་
སྟེ་བརྒྱད་ཡོད་དོ། །སྒྲའི་སྐྱེ་མཆེད་ལ་ཡང་། ཟིན་པའི་འབྱུང་བ་ལས་བྱུང་བའི་
སྒྲ་དང༌། མ་ཟིན་པའི་འབྱུང་བ་ལས་བྱུང་བའི་སྒྲ་གཉིས། ་ དེ་རེ་རེ་ལ་ཡང་།
སེམས་ཅན་དུ་སྟོན་མི་སྟོན་གཉིས་རེ། དེ་རེ་རེ་ལ་ཡང་སྙན་མི་སྙན་གཉིས་རེ་སྟེ་
བརྒྱད་ཡོད་དོ། །དྲི་ལ་ཡང་ཞིམ་མི་ཞིམ་གཉིས། དེ་རེ་རེ་ལ་མཉམ་མི་མཉམ་
-81-



་ ་. ་༌ ་
་
f
་
:..
a，
ས!
མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གཉིས་རེ་སྟེ་བཞི་ཡོད། རོ་ལ་ཡང་། མངར་བ། སྐྱུར་བ། ཁ་བ། སྐ་བ།
ཚ་བ། ལན་ཚྭ་བ་སྟེ་དྲུག་ཡོད། རེག་བྱ་ལ་ཡང་། ས་ཆུ་མེ་རླུང་གི་འབྱུང་བ་
བཞི་དང་། འཇམ་པ། རྩུབ་པ། ལྕི་བ། ཡང་བ། གྲང་བ། བཀྲེས་པ།
སྐོམ་པ་སྟེ་བཅུ་གཅིག་གོ །རྣམ་པར་རིག་བྱེད་མ་ཡིན་པའི་གཟུགས་ལ། སྡོམ་
དང་། སྡོམ་མིན་དང༌། བར་མའི་གཟུགས་ཏེ་གསུམ་ཡོད་པར་གསུངས་སོ། །
གཙོ་བོ་སེམས་ཀྱི་གཞི་ལ། མིག་གི་རྣམ་ཤེས། རྣ་བའི་རྣམ་ཤེས། སྣའི་རྣམ་
ཤེས། ལྕེའི་རྣམ་ཤེས། ལུས་ཀྱི་རྣམ་ཤེས། ཡིད་ཀྱི་རྣམ་ཤེས་ཏེ་དྲུག་ཡོད་དོ། །
འཁོར་སེམས་བྱུང་གི་གཞི་ལ། ཀུན་བཏུས་ལས་སེམས་བྱུང་ལ་ང་གཅིག་ཏུ་
བཤད་ཀྱང༌། མཛོད་ལས་བཤད་པ་ལ་ཞེ་དྲུག་ཡོད་ལ། དེ་ཡང་། ཚོར་བ།
སེམས་པ། འདུ་ཤེས། འདུན་པ། རེག་པ། བློ་གྲོས། དྲན་པ། ཡིད་བྱེད།
མོས་པ། ཏིང་ངེ་འཛིན་ཏེ་སེམས་ཀྱི་ས་མང་བ་བཅུ་དང་། དད་པ། བག་ཡོད།
ཤིན་སྦྱངས། འདུ་བྱེད། བཏང་སྙོམས། ངོ་ཚ་ཤེས་པ། ཁྲེལ་ཡོད་པ། འདོད་
ཆགས་མེད་པ། ཞེ་སྡང་མེད་པ། མི་འཚེ་བ། བརྩོན་འགྲུས་ཏེ་དགེ་བའི་ས་
མང་བ་བཅུ་དང་། མ་དད་པ། ལེ་ལོ། རྨོངས་པ། རྨུགས་པ། རྒོད་པ།
བག་མེད་དེ་ཉོན་མོངས་ཆེན་པོའི་ས་པ་དྲུག་དང་། ཁྲེལ་མེད་པ་དང་། ངོ་ཚ་
མེད་པ་སྟེ་མི་དགེ་བའི་ས་པ་གཉིས་དང་། ཁྲོ་བ། འཁོན་འཛིན། གཡོ། ཕྲག་
དོག །འཚིག་པ། འཆབ་པ། སེར་སྣ། སྒྱུ། རྒྱགས་པ། རྣམ་འཚེ་སྟེ་ཉོན་
མོངས་ཆུང་ངུའི་ས་པ་བཅུ་དང༌། རྟོག་པ། དཔྱོད་པ། འགྱོད་པ། གཉིད།
ཁོང་ཁྲོ། ཆགས་པ། ང་རྒྱལ། ཐེ་ཚོམ་སྟེ། མ་ངེས་པའི་མཚུངས་ལྡན་བརྒྱད་
རྣམས་སོ། །སེམས་བྱུང་དེ་རྣམས་ཀྱང་རང་དང་མཚུངས་ལྡན་གྱི་སེམས་དེ་དང་།
f
: ་.
ས་
N
།
-82-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
རྟེན། དམིགས་པ། རྣམ་པ། དུས། རྫས་ཏེ་རྣམ་པ་ལྔས་མཚུངས་ལྡན་དུ་སྐྱེ་
བར་འདོད་དོ། །
བཞི་པ་ལྡན་མིན་འདུ་བྱེད་ནི། ལུགས་འདི་ལ། ཐོབ་པ་དང་། མ་ཐོབ་
པ་དང་། སྐལ་མཉམ་པ་དང་། འདུ་ཤེས་མེད་པ་དང་། དེའི་སྙོམས་འཇུག་
དང་། འགོག་པའི་སྙོམས་འཇུག་དང་། སྲོག་དང་། སྐྱེ་བ་དང་། ན་བ་དང་།
གནས་པ་དང་། མི་རྟག་པ་དང་། མིང་གི་ཚོགས་དང་། ཚིག་གི་ཚོགས་དང་།
ཡི་གེའི་ཚོགས་ཏེ་བཅུ་བཞི་ཡོད་པར་འདོད་ལ། དེ་ལས་ཐོབ་པ་ལ་ཡང་། སྔར་
ཐོབ་ནས་ཉམས་པ་སླར་རྙེད་བྱེད་དམ། སྔར་མ་ཐོབ་པ་གསར་དུ་རྙེད་བྱེད་ཀྱི་
རྫས་ལ་རྙེད་ཐོབ་དང་། ཐོབ་ཟིན་རྒྱུད་ལ་ལྡན་པར་བྱེད་པའི་རྫས་ཞིག་ལའོ། །
མ་ཐོབ་པ་ནི་སྔ་མ་ལས་བཟློག་པ་སྟེ། མ་ཐོབ་པའི་ཆོས་དེ་ཉིད་མི་རྙེད་པ་དང་།
མི་ལྡན་པར་བྱེད་པའི་རྫས་ཞིག་ཡིན་ལ། སྙོམས་འཇུག་གཉིས་ནི། སེམས་
མེད་པའི་འདུ་བྱེད་དུ་གསུངས་སོ། །སྲོག་ནི་ཚེ་ཡིན་པར་འདོད་ལ། དེ་ཡང་
།
མཛོད་ལས། སྲོག་ནི་ཚེ་ཡིན་དྲོད་དང་ནི། །རྣམ་ཤེས་བརྟེན་གང་ཡིན་པའོ། །
ཞེས་པ་ལྟར། ཁམས་འོག་མར་དྲོད་དང་རྣམ་ཤེས་གཉིས་ཀའི་རྟེན་དང་། གཟུགས་
མེད་དུ་རྣམ་ཤེས་ཀྱི་རྟེན་བྱེད་པར་འདོད་དོ། །སྐྱེ་བ་དང་རྒ་བ་དང་། གནས་པ་
དང་། མི་རྟག་པ་རྣམས་ནི་རྟོགས་སླ་ལ། མིང་གིས་ནི། དོན་གྱི་ངོ་བོ་ཙམ་དང་།
ཚིག་གི་མ་ནི་དེ་དང་ཁྱད་པར་སྦྲེལ་ནས་སྟོན་ལ། ཡི་གེ་ནི་དོན་གོ་བར་བྱེད་པའི་
སྒྲ་ཙམ་དུ་འདོད་དོ། །
ལྔ་པ། འདུས་མ་བྱས་ཀྱི་གཞི་ལ་ཡང་། འདུས་མ་བྱས་ཀྱི་ནམ་མཁའ།
སོ་སོར་བརྟགས་འགོག །སོ་སོར་བརྟགས་མིན་གྱི་འགོག་པ་སྟེ་གསུམ་མོ། །
-83-



མཁྱེན་བརྩེའི་འོད་སྣང་ལས།
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ཡང་ན། དེ་གསུམ་གྱི་སྟེང་དུ་དེ་བཞིན་ཉིད་བསྣན་ནས་བཞིར་འདོད་དོ། །ཡང་
དངོས་པོ་ལ་དབྱེ་ན། ཟག་བཅས། ཟག་མེད་གཉིས་ཡོད། དམིགས་པ་དང་
མཚུངས་ལྡན་གང་རུང་གི་སྒོ་ནས་ཟག་པ་རྒྱས་སུ་རུང་བའི་ཆོས་དེ། ཟག་བཅས་
ཀྱི་མཚན་ཉིད། མཚན་གཞི་ནི། ལམ་བདེན་ལས་གཞན་པའི་ཕུང་པོ་ལྔ་སོགས་
འདུས་བྱས་ཐམས་ཅད་དེ། མཛོད་ལས། ལམ་མ་གཏོགས་པའི་འདུས་བྱས་
རྣམས། ཟག་བཅས་ཞེས་གསུངས་པའི་ཕྱིར། དམིགས་པ་དང་མཚུངས་ལྡན་
གང་རུང་གི་སྒོ་ནས་ཟག་པ་རྒྱས་སུ་མི་རུང་བའི་ཆོས་དེ་ཟག་མེད་ཀྱི་མཚན་ཉིད།
མཚན་གཞི་ནི། ལམ་བདེན་དང་། འདུས་མ་བྱས་གསུམ་ལ་སོགས་པ་ལྟ་བུ་སྟེ།
མཛོད་ལས། ཟག་མེད་ལམ་གྱི་བདེན་པ་དང་། འདུས་མ་བྱས་རྣམས་གསུམ་
་བདེན་པ་དང་། འགལ་སོགས་པ་ལྟ་བུ་སྟེ།
པར་སྟེ། །ཞེས་གསུངས་པ
གསུམ་པ་ནི། བུམ་པ་ལ་སོགས་པ་རྣམས། མ་འོངས་པ་ནས་ད་ལྟ་བ་
དང་། ད་ལྟ་བ་ནས་འདས་པ་ལ་འཇུག་པ་ན། བུམ་པ་མ་འོངས་པ་ནས་དང་།
ད་ལྟ་བ་མིན་པར་སོང་ཡང་། མ་འོངས་པ་ལ་སོགས་པའི་དུས་ཀྱི་རྫས་ཀྱི་ངོ་བོ་
མི་འདོར་ཏེ། དཔེར་ན། གསེར་གྱི་རྣ་རྒྱན་ཞིག་སོར་གདུབ་ཏུ་བསྒྱུར་བའི་ཚེ་ན་
རྒྱན་མིན་པར་སོང་ཡང་། གསེར་མ་ཡིན་པར་མི་འགྱུར་བ་བཞིན་ནོ། །ཞེས་
སློབ་དཔོན་ཆོས་སྐྱོབ་བཞེད་དོ། །ཡང་དུས་རེ་རེ་ནས། དུས་གསུམ་ཀའི་མཚན་
ཉིད་དང་ལྡན་ཡང་། གཙོ་ཆེ་བའི་དབང་གིས་ད་ལྟ་བ་སོགས་སུ་འཇོག་པར།
སློབ་དཔོན་བཙུན་པ་དབྱངས་སྒྲོགས་བཞེད་ལ། མྱུ་གུ་ལ་སོགས་པའི་དངོས་པོ་
གཅིག་ཀྱང་། མ་འོངས་པ་དང་། ད་ལྟ་བ་སོགས་སྐབས་སོ་སོ་ལ་ལྟོས་ཏེ། མྱུ་
གུ་འདས་པ་སོགས་སུ་འཇོག་པར་སློབ་དཔོན་སངས་རྒྱས་ལྷ་བཞེད་ཅིང་། ཡང་
-84-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
མྱུ་གུ་སོགས་དངོས་པོ་གཅིག་ཡིན་ཀྱང་། དུས་ཚོད་སོ་སོར་ཕྱིན་པ་ན། མྱུ་གུ་ད་
ལྟ་བ་སོགས་ཀྱི་མིང་སོ་སོར་འཕོ་བ་སློབ་དཔོན་དབྱིག་བཤེས་སོགས་བཞེད་དོ། །
བཞི་པ་ནི། བེམ་པོ་རྣམས་ཀྱི་དོན་ཡིན་ལ། བེམ་པོའི་རྩ་བ་གཞི་ནི།
རྡུལ་ཕྲ་བའི་ནང་ནས་ཀྱང་ཆ་ཤས་གསིལ་རྒྱུ་གཏན་མེད་པའི་རྡུལ་མཆོག་ཏུ་ཕྲ་བ་
དེ་ལ། རྡུལ་ཕྲ་རབ་བམ། རྡུལ་ཕྲན་ཕྱོགས་ཀྱི་ཆ་མེད་ཅེས་འདི་བ་འདོད་ལ།དེ་
ཡང་འབྱུང་བ་རེ་རེ་བའི་ངོ་བོ་ཅན་དུ་འདོད་ཅིང་། རྫས་རྡུལ་དེ་ལྟ་བུ་བརྒྱད་ནི་
བསགས་རྡུལ་ཕྲ་རབ་གཅིག་ཏུ་འདོད་ལ། རྫས་རྡུལ་དང་། བསགས་རྡུལ་
གཉིས་ཀྱང་གཟུགས་ཅན་གྱི་དངོས་པོ་གཞན་གྱི་གཞིག་ཏུ་མེད་ཅིང་། རྡུལ་ཕྲ་
རབ་ཙམ་དུ་འདྲ་ཡང་། བོང་ཚོད་ཆེ་ཆུང་ནི་ཡོད་དེ། གཞན་དུ་ན། གོང་བུའང་
རྡུལ་ཕྲན་ཙམ་དུ་འགྱུར། ཞེས་སོགས་ཀྱིས་གནོད་པའི་ཕྱིར་རོ། །
ལྔ་པ་ཡུལ་ཅན་གྱི་འདོད་ཚུལ་ནི་གསུམ་སྟེ། གང་ཟག་དང་། ཤེས་པ་
དང༌། རྗོད་བྱེད་ཀྱི་སྒྲའོ། །དང་པོ་ནི། སྤྱིར་འདི་བའི་ལུགས་ལ་ཕུང་པོ་ལྔ་
ཚོགས་ཙམ་དེ་གང་ཟག་གི་མཚན་གཞིར་འདོད་ལ། དམིགས་བསལ་མང་
བཀུར་བ་ཁ་ཅིག །ཕུང་པོ་ལྔ་ཆར་གང་ཟག་གི་མཚན་གཞིར་འདོད་ཅིང་། ཡང་
མང་བཀུར་བའི་ནང་ཚན་སྲུང་བ་པས་ནི། ཡིད་ཀྱི་རྣམ་ཤེས་གཅིག་པུ་གང་ཟག་
གི་མཚན་གཞིར་འདོད་དོ། །
གཉིས་པ་ཤེས་པ་ལ་གཉིས། ཚད་མ་དང་། ཚད་མིན་གྱི་ཤེས་པའོ། །
དང་པོ་ལ་གཉིས། མངོན་སུམ་ཚད་མ་དང་། རྗེས་དཔག་ཚད་མའོ། །དང་པོ་
ལ་ཡང་རང་རིག་མངོན་སུམ་ཁས་མི་ལེན་ལ། དེས་ན། དབང་པོའི་མངོན་སུམ་
དང༌། ཡིད་ཀྱི་མངོན་སུམ་དང་། རྣམ་འབྱོར་མངོན་སུམ་སྟེ་གསུམ་ཡོད། དང་
-
-85-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པོ་ནི། དབང་པོའི་མངོན་སུམ་གྱི་ཚད་མ་ལ་ཤེས་པས་མ་ཁྱབ་སྟེ། མིག་གི་
དབང་པོ་གཟུགས་ཅན་པ་དེ་མངོན་སུམ་གྱི་ཚད་མར་འདོད་པའི་ཕྱིར། ཁོ་ན་རེ།
མིག་གི་དབང་པོ་གཟུགས་ཅན་པ་དེ་ཆོས་ཅན། མངོན་སུམ་གྱི་ཚད་མ་མ་ཡིན་
པར་ཐལ། བེམ་པོ་ཡིན་པའི་ཕྱིར། ཟེར་ན། མ་ཁྱབ་སྟེ། ལུགས་འདི་ལ་མིག་
གི་དབང་པོ་གཟུགས་ཅན་པ་དེ། བེམ་པོ་དང་། ལྟ་བ་དང་། ཚད་མ་གསུམ་
ཡིན་པར་ཁས་ལེན་པའི་ཕྱིར། དེར་ཐལ། གྲུབ་མཐའ་རིན་པོ་ཆེའི་ཕྲེང་བ་ལས།
མིག་དབང་གཟུགས་ཅན་པ་དེ། བེམ་པོ། ལྟ་བ། ཚད་མ་གསུམ་ཀའི་གཞི་
མཐུན་ཡིན་པའི་ཕྱིར། ཞེས་གསུངས་པའི་ཕྱིར། དབང་པོའི་ཤེས་པའི་ཡུལ་
རྣམ་མེད་རྗེན་ཆེར་དུ་གཞལ་ཞིང་། རྟེན་ཅན་གྱི་དབང་པོ་གཟུགས་ཅན་པས་
ཀྱང་གཟུགས་མཐོང་བར་འདོད་དེ། གལ་ཏེ་རྣམ་ཤེས་ཁོ་ནས་མཐོང་བ་ཡིན་ན།
རྩིག་པ་སོགས་ཀྱི་ཕ་རོལ་ན་ཡོད་པའི་གཟུགས་རྣམས་ཀྱང་མཐོང་དགོས་པ་ལ།
དེ་དག་མི་མཐོང་བའི་ཕྱིར། ཞེས་ཟེར་རོ། །ཡང་འདི་བའི་ལུགས་ལ། མིག་
གཉིས་དང་རྣ་བ་གཉིས་སོགས་ལ་ཡང་རྣམ་ཤེས་སོ་སོ་བ་གཉིས་གཉིས་ཡོད་པར་
འདོད་ཅིང་། སེམས་དང་སེམས་བྱུང་གཉིས་ཀྱང་རྫས་ཐ་དད་ཡིན་པར་འདོད་
ལ༑ ཡང་རྡུལ་ཕྲ་རབ་རེ་རེ་བ་དབང་པོའི་ཡུལ་ལས་འདས་ཀྱང་། རིགས་མཐུན་
བསགས་ན་དབང་པོའི་ཡུལ་དུ་རུང་སྟེ། དཔེར་ན། རྒྱང་རིང་པོ་ནས་སྐྲ་ཉག་མ་
རེ་རེ་བ་མི་མཐོང་ཡང་། སྐྲ་ཉག་མང་པོ་འདུས་ན་མཐོང་བ་ལྟ་བུའོ། །ཞེས་སྨྲའོ། །
གཉིས་པ་ཡིད་ཀྱི་མངོན་སུམ་ནི་གོ་སླའོ། །གསུམ་པ་རྣལ་འབྱོར་མངོན་
སུམ་ལ་གཉིས། གང་ཟག་གི་བདག་མེད་མངོན་སུམ་དུ་རྟོགས་པའི་རྣལ་འབྱོར་
མངོན་སུམ་དང་། ཕྲ་བའི་མི་རྟག་པ་མངོན་སུམ་དུ་རྟོགས་པའི་རྣལ་འབྱོར་
-86-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
མངོན་སུམ་མོ། །དང་པོ་ལ་ནི། གང་ཟག་རྟག་ཅིག་རང་དབང་ཅན་གྱི་སྟོང་པར་
རྟོགས་པའི་རྣལ་འབྱོར་མངོན་སུམ་དང་། གང་ཟག་རང་རྐྱ་ཐུབ་པའི་རྫས་ཡོད་
ཀྱི་སྟོང་པར་རྟོགས་པའི་རྣལ་འབྱོར་མངོན་སུམ་གཉིས་ཡོད།
གསུམ་པ་རྗོད་བྱེད་ཀྱི་སྒྲ་ནི། སྤྱིར་སྒྲ་ཙམ་ལ་དབྱེ་ན། ཟིན་པའི་སྒྲ་དང་།
མ་ཟིན་པའི་སྒྲ་གཉིས་ཡོད། དང་པོ་ནི། རྒྱུད་ཀྱིས་བསྡུས་པའི་སྒྲ་རྣམས་ཏེ།
སྐྱེས་བུའི་ངག་ཏུ་གྱུར་བའི་སྒྲ་ལྟ་བུ། གཉིས་པ་ནི། རྒྱུད་ཀྱིས་མ་བསྡུས་པའི་སྒྲ་
སྟེ༑ ་ཆུ་སྒྲ་དང་། རླུང་སྒྲ་ལྟ་བུ། ཟིན་མ་ཟིན་རེ་རེ་ལ་ཡང་སེམས་ཅན་དུ་སྟོན་
པ་དང་། མི་སྟོན་པ་གཉིས་གཉིས་ཡོད་ལ། འདིའི་སེམས་ཅན་དུ་སྟོན་པའི་སྒྲ་
དང་། ངག་གི་རྣམ་པར་རིག་བྱེད་ཀྱི་སྒྲ་དང་། རྗོད་བྱེད་ཀྱི་སྒྲ་གསུམ་དོན་གཅིག །
སེམས་ཅན་དུ་མི་སྟོན་པའི་སྒྲ་དང་། ངག་གི་རྣམ་པར་རིག་བྱེད་མ་ཡིན་པའི་སྒྲ་
དང་། རྗོད་བྱེད་ཀྱི་སྒྲ་མ་ཡིན་པའི་སྒྲ་གསུམ་དོན་གཅིག ། ..
དྲུག་པ་བདག་མེད་ཀྱི་འདོད་ཚུལ་ནི། སྤྱིར་འདི་བའི་ལུགས་ལ་གང་ཟག་
རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་ཟག་གི་བདག་མེད་ཕྲ་མོར་འདོད་
ཅིང་བདག་མེད་ཕྲ་མོ་དང་། གང་ཟག་གི་བདག་མེད་ཕྲ་མོ་དོན་གཅིག་དུ་འདོད་
ལ༑ དམིགས་བསལ་མང་པོས་བཀུར་བའི་ནང་ཚན།འ གནས་མ་བུ་བ་སོགས་
ཀྱིས་ནི། རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་གང་ཟག་གི་བདག་མེད་ཁས་
མི་ལེན་ཏེ། དེས་ཕུང་པོ་དང་ངོ་བོ་གཅིག་དང་ཐ་དད་དང་རྟག་མི་རྟག་གང་དུ་
ཡང་བརྗོད་དུ་མེད་པའི་རང་རྐྱ་ཐུབ་པའི་རྫས་ཡོད་ཀྱི་བདག་ཁས་ལེན་པའི་ཕྱིར།
དེར་ཐལ། དབུ་མ་འཇུག་པ་ལས། ཁ་ཅིག་དེ་ཉིད་གཞན་ཉིད་རྟག་མི་རྟག།
ལ་སོགས་བརྗོད་མེད་གང་ཟག་རྫས་ཡོད་འདོད། །ཅེས་གསུངས་པའི་ཕྱིར་རོ། །་
-87-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
བདུན་པ་ལམ་གྱི་རྣམ་བཞག་ལ་གཉིས། སྤང་བྱ་དང་། ལམ་གྱི་རྣམ་
བཞག་དངོས་བཤད་པའོ། །དང་པོ་སྤང་བྱ་ལ་ཡང་། ཤེས་སྒྲིབ་ཀྱི་ཐ་སྙད་ནི་མི་
བྱེད་ལ། དེས་ན་སྒྲིབ་པ་ལ་ཉོན་མོངས་ཅན་དང་། ཉོན་མོངས་ཅན་མ་ཡིན་པའི་
སྒྲིབ་པ་གཉིས་སུ་འདོད་ཅིང་། དེ་ཡང་ཉོན་མོངས་ཅན་གྱི་སྒྲིབ་པས་ནི། གཙོ་
བོ་ཐར་བ་ཐོབ་པ་ལ་བར་དུ་གཅོད་པར་བྱེད་ལ། སྒྲིབ་པ་དེའི་མཚན་གཞི་ནི།
གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་རྟོག་པ་དང་། དེའི་དབང་
གིས་བྱུང་བའི་དུག་གསུམ་ས་བོན་དང་བཅས་པ་ལྟ་བུའོ། །ཉོན་མོངས་ཅན་མ་
ཡིན་པའི་སྒྲིབ་པས་ནི། གཙོ་བོར་ཐམས་ཅད་མཁྱེན་པ་ཐོབ་པ་ལ་བར་དུ་གཅོད་
པར་བྱེད་ལ། སྒྲིབ་པ་དེའི་མཚན་གཞི་ནི། གང་ཟག་རང་རྐྱ་ཐུབ་པའི་རྫས་ཡོད་
དུ་འཛིན་པའི་རྟོག་པའི་བག་ཆགས་དང་། དེའི་དབང་གིས་བྱུང་བའི་སེམས་ཀྱི་
གནས་ངན་ལེན་ལྟ་བུའོ། ། །
གཉིས་པ་ལམ་གྱི་རྣམ་བཞག་ལ་གཉིས། ལམ་གྱི་རྣམ་བཞག་དངོས་
དང༌། དེས་ཇི་ལྟར་བགྲོད་པའི་ཚུལ་ལོ། །དང་པོ་ནི། དེ་ཡང་ཐེག་པ་གསུམ་
ཀའི་ལམ་ལ། ཚོགས་སྦྱོར་གཉིས། མཐོང་སྒོམ་གཉིས། མི་སློབ་ལམ་སྟེ་ལམ་
ལྔ་ལྔའི་རྣམ་བཞག་ཁས་ལེན་ལ། ས་བཅུའི་རྣམ་བཞག་ནི་ཁས་མི་ལེན་ནོ། །
ཤེས་བཟོད་སྐད་ཅིག་མ་བཅུ་དྲུག་གི་ནང་ནས། དང་པོ་བཅོ་ལྔ་མཐོང་ལམ་དང་།
བཅུ་དྲུག་པ་ལམ་རྗེས་ཤེས་སྒོམ་ལམ་དུ་འདོད་ལ། སྐྱེ་བའི་ཚེ་བཅུ་དྲུག་པོ་ཐམས་
ཅད། ར་ལུག་ཟམ་པ་ནས་འགྲོ་བ་ལྟར་རིམ་ཅན་ཁོ་ནར་སྐྱེ་བ་ལ། བཟོད་པ་
བརྒྱད་ཅིག་ཅར་དུ་སྐྱེ་བ་སོགས་ཁས་མི་ལེན་ལ། འདི་བའི་ལུགས་ལ། ཟག་
མེད་ཀྱི་ཕུང་པོ་ལྔ་ལམ་བདེན་དུ་འདོད་པར་གསུངས་པས། ལམ་བདེན་ལ་ཤེས་
-88-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
པས་མ་ཁྱབ་པར་ཁས་ལེན་ནོ། །
གཉིས་པ་ལམ་གྱི་བགྲོད་ཚུལ་ནི། ཉན་ཐོས་ཀྱི་རིགས་ཅན་རྣམས་ཀྱིས་
གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་ལྟ་བ་དེ། བསོད་ནམས་ཀྱི་
ཚོགས་ཆུང་ངུ་དང་སྦྲེལ་ཏེ། ཚེ་རབས་གསུམ་ལ་སོགས་པའི་བར་དུ་གོམས་པར་
བྱས་ནས་ཉན་ཐོས་ཀྱི་བྱང་ཆུབ་མངོན་དུ་བྱེད་པ་ཡིན་ལ། ཡང་རང་རྒྱལ་གྱི་
རིགས་ཅན་རྣམས་ཀྱིས། ཉན་ཐོས་ཀྱི་སྐབས་ཀྱི་ལྟབ་བ་དེ་ཉིད། བསོད་ནམས་
ཀྱི་ཚོགས་འབྲིང་དང་སྦྲེལ་ཏེ། བསྐལ་བ་བརྒྱ་ལ་སོགས་པའི་བར་དུ་གོམས་པར་
བྱས་ནས། .རང་རྒྱལ་གྱི་བྱང་ཆུབ་མངོན་དུ་བྱེད་པར་གསུངས་ཤིང་། བྱང་ཆུབ་
སེམས་དཔའ་རྣམས་ཀྱིས་གོང་གི་ལྟ་བ་དེ་ཉིད། བསོད་ནམས་ཀྱི་ཚོགས་རྒྱ་ཆེན་
པོ་དང་སྦྲེལ་ཏེ། བསྐལ་ཆེན་གྲངས་མེད་གསུམ་ལ་སོགས་པའི་བར་དུ་གོམས་
པར་བྱས་ནས། བྱང་ཆུབ་ཆེན་པོའམ། སངས་རྒྱས་ཀྱི་བྱང་ཆུབ་མངོན་དུ་བྱེད་
པ་ཡིན་ལ། དེ་ཡང་བྱང་ཆུབ་སེམས་དཔའ་རྣམས་ཀྱིས། ཚོགས་ལམ་ཆེན་པོ་
མན་ཆད་དུ་གྲངས་མེད་གསུམ་ལ་སོགས་པའི་བར་དུ་ཚོགས་གཉིས་ཀྱི་ཕུང་པོ་
ལེགས་པར་བསགས་ནས། སྦྱོར་ལམ་དྲོད་ནས་མི་སློབ་ལམ་གྱི་བར། སྙན་
ཐོག་གཅིག་ཁོ་ནར་བགྲོད་པར་བཞེད་ལ། དེ་ཡང་སྲོད་ལ་བདུད་བཏུལ་བ་ཡན་
སོ་སྐྱེའི་གནས་སྐབས་དང་། གུང་ལ་མཉམ་པར་བཞག་པའི་ཚེ་མཉམ་བཞག་
ཐུན་ཅིག་ལ། སྦྱོར་མཐོང་སྒོམ་གསུམ་མངོན་དུ་བྱས་ནས། ཐོ་རངས་སྐྱ་རེངས་
ཤར་བ་ཙམ་ན་མི་སློབ་ལམ་མངོན་དུ་བྱེད་པར་འདོད་ལ། དེའི་ཕྱིར་སྦྱོར་མཐོང་
སྒོམ་གསུམ་ལ་མཉམ་བཞག་གིས་ཁྱབ་པར་ཡང་བཞེད་དོ། །ཐེག་ཆེན་གྱི་སྡེ་
སྣོད་རྣམས་སངས་རྒྱས་ཀྱི་བཀར་ཁས་མི་ལེན་ལ། མངོན་པར་སྡེ་བདུན་ནི་
-89-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
སངས་རྒྱས་ཀྱི་བཀར་ཁས་ལེན་ཅིང་ལུང་གི་ཆོས་འཁོར་ལ་བདེན་བཞིའི་ཆོས་
འཁོར་གྱིས་ཁྱབ་པར་འདོད་ལ། ཆོས་ཕུང་ལ་བརྒྱད་ཁྲི་ནི་ཁས་ལེན་ཅིང་། བཞི་
སྟོང་ནི་ཁས་མི་ལེན་ལ། བཀའ་ལ་སྒྲ་ཇི་བཞིན་པས་ཁྱབ་པ་སོགས་ཁས་ལེན་ནོ། །
མཛད་པ་བཅུ་གཉིས་ཀྱི་ནང་ནས། དང་པོ་དགུ་བྱང་སེམས་ཀྱི་མཛད་པ་དང་།
ཕྱི་མ་གསུམ་སངས་རྒྱས་ཀྱི་མཛད་པར་ཁས་ལེན་ལ། འོག་མིན་སྟུག་པོ་བཀོད་
པ་དང་། ལོངས་སྐུ་དང་རྣམ་མཁྱེན་རྣམས་ཁས་མི་ལེན་ལ། གསར་དུ་འཚང་རྒྱ་
བའི་གནས་ཀྱང་འདོད་ཁམས་ཁོ་ན་ཡིན་པར་འདོད་དོ། །དགྲ་བཅོམ་གསུང་གང་
ཡིན་ཀྱང་ལྷག་མེད་དུ་མྱ་ངན་ལས་འདས་པའི་ཚེ་མར་མེ་ཤི་བ་ལྟར་རིག་པ་རྒྱུན་
ཆད་པར་འདོད་ལ། དེའི་ཕྱིར་ཐེག་པ་གསུམ་གྱི་དགྲ་བཅོམ་ལ་ལྷག་བཅས་པས་
ཁྱབ་པ་དང་། མཐར་ཐུག་ཐེག་པ་གསུམ་དུ་གྲུབ་པ་ཡང་ཁས་ལེན་ནོ། །སངས་
རྒྱས་འཕགས་པས་ནི་སྡུག་བདེན་ལ་དམིགས་པའི་ཉོན་མོངས་མ་ལུས་པ་སྤངས་
ལ༑ དེས་ན་སྡུག་བདེན་ལ་དམིགས་པའི་ཉོན་མོངས་མ་ལུས་པ་སྤངས་པ་དེ་
ཉིད་སྡུག་བདེན་སྤོངབའི་དོན་དུ་འཇོག་པ་ཡིན་པས། སྡུག་བདེན་སྤངས་པ་ཙམ་
གྱིས་དེའི་རྒྱུད་ལ་སྡུག་བདེན་གཏན་མེད་དོ་ཞེས་ཁས་བླང་མི་དགོས་པར་འདོད་
དོ༑ ༑དཀོན་མཆོག་གསུམ་གྱི་འཇོག་ཚུལ་ལ་ཡང་། སངས་རྒྱས་ཀྱི་སྐུ་གཟུགས་
སངས་རྒྱས་སུ་འདོད་མི་འདོད་ལ་ནི། མཁས་པ་རྣམས་ཀྱི་བཞེད་ཚུལ་མི་འདྲ་སྟེ།
འཇམ་པའི་དབྱངས་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོས་ནི། སངས་
རྒྱས་ཀྱི་སྐུ་གཟུགས་སངས་རྒྱས་མ་ཡིན་པར་འདོད་ཅེས་གསུངས་ཤིང་། བསྟན་
པའི་མངའ་བདག་ཀུན་མཁྱེན་འཇིགས་མེད་དབང་པོའི་གྲུབ་མཐའ་ལས་ནི།
སངས་རྒྱས་ཀྱི་གཟུགས་སྐུ་སངས་རྒྱས་དཀོན་མཆོག་མིན་ཡང་། སངས་རྒྱས་སུ་
-90-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
ཁས་ལེན་པར་གསུངས་ལ། འོན་ཀྱང་སངས་རྒྱས་འཕགས་པའི་ཐུགས་རྒྱུད་ཀྱི་
ཟད་མི་སྐྱེ་བའི་ཡེ་ཤེས་དེ་ཉིད། སངས་རྒྱས་དཀོན་མཆོག་ཏུ་ཁས་ལེན་པ་ལ་ནི་
མཁས་པ་རྣམས་དགོངས་པ་མཐུན་ནོ། །ཆོས་དཀོན་མཆོག་ལ་ནི། ཉན་ཐོས་
དང་། རང་རྒྱལ་དང་། སངས་རྒྱས་ཀྱི་རྒྱུད་ལ་ཡོད་པའི་འགོག་བདེན་དང་མྱང་
འདས་རྣམས་འཇོག་པར་གསུངས་ལ། དགེ་འདུན་དཀོན་མཆོག་ལ་ཡང་།
སློབ་པ་འཕགས་པ་རྣམས་ནི་ཟག་བཅས་ཡིན་པའི་ཕྱིར། དགེ་འདུན་དཀོན་
མཆོག་དངོས་མིན་ལ། དེས་ན། དགེ་འདུན་དཀོན་མཆོག་ལ་ནི་དེའི་ཐུགས་
རྒྱུད་ཀྱི་ལམ་བདེན་རྣམས་འཇོགས་པར་གསུངས་སོ། ། ་
གཉིས་པ་མདོ་སྡེ་པའི་གྲུབ་མཐའི་རྣམ་བཞག་བཤད་པ་ལ་བདུན། མཚན་
ཉིད། དབྱེ་བ། སྒྲ་བཤད། ཡུལ་གྱི་འདོད་ཚུལ། ཡུལ་ཅན་གྱི་འདོད་ཚུལ།
བདག་མེད་ཀྱི་འདོད་ཚུལ། ས་ལམ་གྱི་རྣམ་བཞག་བཤད་པའོ། །དང་པོ་ནི།
རང་རིག་དང་ཕྱི་དོན་གཉིས་ཀ་ཁས་ལེན་པའི་ཐེག་དམན་གྱི་གྲུབ་མཐའ་སྨྲ་བའི་
གང་ཟག་དེ། མདོ་སྡེ་པའི་མཚན་ཉིད། མདོ་སྡེ་པ་དང་། དཔེ་སྟོན་པ་གཉིས་
དོན་གཅིག །གཉིས་པ་དབྱེ་བ་ནི། འདི་ལ་ལུང་གི་རྗེས་འབྲང་གི་མདོ་སྡེ་པ་
དང༌། རིག་པའི་རྗེས་འབྲངས་ཀྱི་མདོ་སྡེ་པ་གཉིས། དང་པོ་ནི་མངོན་པར་
མཛོད་ཀྱི་རྗེས་འབྲང་གི་མདོ་སྡེ་པ་ལྟ་བུ། གཉིས་པ་ནི། ཚད་མ་སྡེ་བདུན་གྱི་ .
རྗེས་འབྲང་གི་མདོ་སྡེ་པ་ལྟ་བུའོ། །
་ ་ །
གསུམ་པ་སྒྲ་བཤད་ནི། སྡེ་པ་འདི་ཉིད། བསྟན་བཅོས་གཞན་གྱི་རྗེས་
སུ་མི་འབྲང་བར། གཙོ་བོར་བཅོམ་ལྡན་འདས་ཀྱི་མདོའི་རྗེས་སུ་འབྲངས་ནས་
གྲུབ་མཐའ་འཆའ་བའི་སྡེ་པ་ཡིན་པས་ན། མདོ་སྡེ་པ་ཞེས་ཟེར་ལ། ཡང་ཆོས་ .
91-



མལ་
་་་་་
，，་
མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ཐམས་ཅད་དཔེའི་སྒོ་ནས་སྟོན་པར་འདོད་པས་ན། དཔེ་སྟོན་པ་ཞེས་ཟེར་རོ། །
བཞི་པ་ནི། བློས་རིག་པར་བྱ་བ་ཡུལ་གྱི་མཚན་ཉིད། ཚད་མས་དམིགས་
པ་ཡོད་པའི་མཚན་ཉིད། བློའི་ཡུལ་དུ་བྱ་རུང་བ་ཤེས་བྱའི་མཚན་ཉིད། ཚད་
མས་གྲུབ་པ་གཞི་གྲུབ་ཀྱི་མཚན་ཉིད། ཡུལ་དང་། ཡོད་པ་དང་། ཤེས་བྱ་དང་།
གཞི་གྲུབ་རྣམས་དོན་གཅིག །དེ་ལ་དབྱེ་ན་ལྔ། བདེན་པ་གཉིས་སུ་དབྱེ་བ།
དགག་བསྒྲུབ་གཉིས་སུ་དབྱེ་བ། གཅིག་དང་ཐ་དད་གཉིས་སུ་དབྱེ་བ། མངོན་
ལྐོག་གཉིས་སུ་དབྱེ་བ། དུས་གསུམ་དུ་དབྱེ་བའོ། །དང་པོ་ནི། དོན་དམ་པར་
དོན་བྱེད་ནུས་པའི་ཆོས་དེ་དོན་དམ་བདེན་པའི་མཚན་ཉིད། དོན་དམ་བདེན་པ།
དངོས་པོ། བྱས་པ། མི་རྟག་པ། འདུས་བྱས། རྗེས་རང་མཚན། བདེན་
གྲུབ་རྣམས་དོན་གཅིག །དོན་དམ་བདེན་པའི་མཚན་གཞི་ནི། བུམ་པ་དང་།
ཀ་བ་ལྟ་བུའོ། །བུམ་པ་ཆོས་ཅན། ཁྱོད་ལ་དོན་དམ་བདེན་པ་ཞེས་བརྗོད་པའི་
རྒྱུ་མཚན་ཡོད་དེ། བློ་དོན་དམ་པའི་ངོར་བདེན་པས་ནི། དེ་ལྟར་བརྗོད་པའི་
ཕྱིར། འདི་བའི་ལུགས་ལ། བློ་དོན་དམ་པ་ནི། རང་གི་སྣང་ཡུལ་ལ་མ་འཁྲུལ་
བའི་ཤེས་པ་ལ་བྱ་བར་གསུངས་སོ། །དོན་དམ་པར་དོན་བྱེད་མི་ནུས་པའི་ཆོས་
དེ་ཀུན་རྫོབ་བདེན་པའི་མཚན་ཉིད། ཀུན་རྫོབ་བདེན་པ། འདུས་མ་བྱས་ཀྱི་
ཆོས། རྟག་པ། སྤྱི་མཚན། རྫུན་པར་གྲུབ་པ་རྣམས་དོན་གཅིག །ཀུན་རྫོབ་
བདེན་པའི་མཚན་གཞི་ནི། འདུས་མ་བྱས་ཀྱི་ནམ་མཁའ་དང་། བུམ་པའི་ལྡོག་
པ་ལྟ་བུའོ། །འདུས་མ་བྱས་ཀྱི་ནམ་མཁའ་ཆོས་ཅན། ཁྱོད་ལ་ཀུན་རྫོབ་བདེན་
པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་བློ་ཀུན་རྫོབ་པའི་ངོར་བདེན་པས་ན་
དེ་ལྟར་བརྗོད་པའི་ཕྱིར། འདིའི་བློ་ཀུན་རྫོབ་པ་ནི། རྟོག་པ་སྟེ། རང་མཚན་
.
ནས། ཝཱན་
13
ན
ཤབ་
t
,ང་
*
-92-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
མངོན་སུམ་དུ་མཐོང་བ་ལ། སྒྲིབ་པའི་བློ་ཞིག་ལ་བྱའོ། །འོན་ཀྱང་བདེན་གཉིས་
ཀྱི་འཇོག་ཚུལ་འདི་ནི། རིག་པའི་རྗེསའབྲང་གི་མདོ་སྡེ་པའི་ལུགས་ཡིན་གྱི། ལུང་
གི་རྗེས་འབྲང་བས་ནི། བདེན་གཉིས་ཀྱི་རྣམ་བཞག་བྱེ་བྲག་སྨྲ་བའི་སྐབས་ལྟར་
ཁས་ལེན་པར་ཀུན་མཁྱེན་འཇམ་དབྱངས་བཞད་པ་འཇིགས་མེད་དབང་པོས་
གསུངས་སོ། དེ་ལ་ཁོ་ན་རེ། བློ་ཀུན་རྫོབ་པ་རྟོག་པའི་ངོར་བདེན་ན། ཀུན་
རྫོབ་བདེན་པ་ཡིན་པས་ཁྱབ་པར་ཐལ། གོང་གི་སྒྲ་བཤད་དེ་འཐད་པའི་ཕྱིར་ན།
མ་ཁྱབ་འདོད་ན་བུམ་པ་ཆོས་ཅན། ཀུན་རྫོབ་བདེན་པ་ཡིན་པར་ཐལ། བློ་ཀུན་
རྫོབ་པ་རྟོག་པའི་ངོར་བདེན་པའི་ཕྱིར་ན་ཡང་མ་ཁྱབ། གཞན་ཡང་རང་རྐྱ་ཐུབ་
པའི་རྫས་ཡོད་ཀྱི་བདག་ཆོས་ཅན། ཀུན་རྫོབ་བདེན་པ་ཡིན་པར་ཐལ། བློ་
ཀུན་རྫོབ་པ་རྟོག་པའི་ངོར་བདེན་པའི་ཕྱིར། འདོད་ན། དེ་འདྲ་བའི་བདག་དེ་
ཆོས་ཅན། ཡོད་པ་ཡིན་པར་ཐལ། ཀུན་རྫོབ་བདེན་པ་ཡིན་པའི་ཕྱིར། འདོད་
ན༑ རྟག་གཅིག་རང་དབང་ཅན་གྱི་གང་ཟག་གི་བདག་ཀྱང་ཡོད་པར་ཐལ་ལོ། །
ཟེར་ན། རྩ་བར་མ་ཁྱབ་སྟེ་སྒྲ་བཤད་པ་ཙམ་ལ་ཁྱབ་པ་མེད་པའི་ཕྱིར། གཉིས་
པ་ནི། རང་འཛིན་གྱི་བློས་རང་གི་དགག་བྱ་བཅད་པའི་སྒོ་ནས་རྟོགས་པར་བྱ་བ་
དེ་དགག་པའི་མཚན་ཉིད། དེ་དང་གཞན་སེལ་དོན་གཅིག །སྤྱིར་དགག་པ་ལ་
དབྱེ་ན། མེད་དགག་དང་། མ་ཡིན་དགག་གཉིས་ཡོད། ། དང་པོ་ནི། རང་
དངོས་སུ་རྟོགས་པའི་བློས་རང་གི་དགག་བྱ་དེ་བཅད་ཙམ་དུ་སྟོན་པར་བྱ་བ་དེ་
མེད་དགག་གི་མཚན་ཉིད། མཚན་གཞི་ནི། འདུས་མ་བྱས་ཀྱི་ནམ་མཁའ་དང་།
འགོག་བདེན་དང་། སྟོང་ཉིད་ལྟ་བུའོ། །རང་དངོས་སུ་རྟོགས་པའི་བློས་རང་གི་
དགག་བྱ་བཀག་ཤུལ་དུ། ཆོས་གཞན་མ་ཡིན་དགག་དང་སྒྲུབ་པ་གང་རུང་དུ་
-93-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
འཕེན་པ་དེ། མ་ཡིན་དགག་གི་མཚན་ཉིད། མཚན་གཞི་ནི། དངོས་པོ་མ་ཡིན་
པ་ལས་ལོག་པ་དང་། བུམ་འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་
སྣང་བ་ལྟ་བུའོ། །
་ གསུམ་པ་ནི། སོ་སོ་བ་མ་ཡིན་པའི་ཆོས་དེ་གཅིག་གི་མཚན་ཉིད། དེ་ལ་ ་
དབྱེ་ན། རྫུན་པའི་གཅིག་དང༌། བདེན་པའི་གཅིག་སྟེ་གཉིས། དང་པོ་ནི། .
ཤེས་བྱ་དང་། སྤྱི་མཚན་ལྟ་བུ། གཉིས་པ་ནི། དངོས་པོ་དང་། མི་རྟག་པ་ལྟ་
བུའོ། །སོ་སོ་བ་ཡིན་པའི་ཆོས་དེ་ཐ་དད་ཀྱི་མཚན་ཉིད། དེ་ལ་དབྱེ་ན། རྫུན་
པའི་ཐ་དད་དང་། བདེན་པའི་ཐ་དད་གཉིས་ཡོད། དང་པོ་ནི། བུམ་པའི་ལྡོག་
པ་དང་། ཀ་བའི་ལྡོག་པ་གཉིས་ལྟ་བུ། གཉིས་པ་ནི། བུམ་པ་དང་ཀ་བ་
གཉིས་ལྟ་བུ། །
བཞི་པ་ནི། མངོན་སུམ་གྱི་ཚད་མས་དངོས་སུ་རྟོགས་པར་བྱ་བ་མངོན་
གྱུར་གྱི་མཚན་ཉིད། དཔེར་ན་བུམ་པ་ལྟ་བུ། ་རྗེས་དཔག་ཚད་མས་དངོས་སུ་
རྟོགས་པར་བྱ་བ་ལྐོག་གྱུར་གྱི་མཚན་ཉིད། དཔེར་ན་བུམ་པ་མི་རྟག་པ་ལྟ་བུ།
ལྔ་པ་ནི། དངོས་པོ་གཞན་ཞིག་རང་གྲུབ་དུས་ཀྱི་སྐད་ཅིག་གཉིས་པར་
ཞིག་པའི་ཆ་དེ་འདས་པའི་མཚན་ཉིད། དངོས་པོ་གཞན་ཞིག་སྐྱེ་བའི་རྒྱུ་ཡོད་
ཀྱང་། རྐྱེན་མ་ཚང་བའི་དབང་གིས་ཡུལ་དུས་འགའ་ཞིག་ཏུ་མ་སྐྱེས་པའི་ཆ་དེ་
མ་འོངས་པའི་མཚན་ཉིད། སྐྱེས་ལ་མ་འགག་པ་དེ་ད་ལྟ་བའི་མཚན་ཉིད། དེ་
ཡང་བུམ་པ་ལྟ་བུ་ལ་མཚོན། བུམ་པ་དེའི་འདས་པ། བུམ་པ་དེའི་ཕྱི་ལོགས་སུ་
གྲུབ་ཅིང་། བུམ་པ་དེའི་མ་འོངས་པ་བུམ་པ་དེའི་སྔ་ལོགས་སུ་གྲུབ་པར་འདོད་
ལ༑ སྤྱིར་འདས་པ་དང་མ་འོངས་པ་གཉིས་རྟག་པ་དང་། ད་ལྟ་བ་དང་དངོས་
སྤྱི
-94-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
པོ་དོན་གཅིག་ཏུ་འདོད་དོ། །
་ གཉིས་པ་ཡུལ་ཅན་ལ་གསུམ། གང་ཟག་དང༌། ཤེས་པ་དང་། རྗོད་
བྱེད་ཀྱི་སྒྲའོ། །དང་པོ་ལ་ཡང་། མངོན་པ་མཛོད་ཀྱི་རྗེས་འབྲང་གི་མདོ་སྡེ་པ་
རྣམས་ཀྱིས་ནི། ཕུང་པོའི་རྒྱུན་གང་ཟག་གི་མཚན་གཞིར་འདོད་ལ། ཚད་མ་སྡེ་
བདུན་གྱི་རྗེས་འབྲང་གི་མདོ་སྡེ་པ་རྣམས་ཀྱིས་ནི། ཡིད་ཀྱི་རྣམ་ཤེས་གང་ཟག་
གི་མཚན་གཞིར་འདོད་དོ། །
གཉིས་པ་ནི། གསལ་ཞིང་རིག་པ་བློའི་མཚན་ཉིད། དེ་ལ་དབྱེ་ན།
ཚད་མ་དང་། ཚད་མིན་གྱི་བློ་གཉིས་ཡོད། དང་པོ་ནི། གསར་དུ་མི་བསླུ་བའི་
རིག་པ་ཚད་མའི་མཚད་ཉིད། འདིའི་མཚན་ཉིད་ཀྱི་ཟུར་ལ། གསར་དུ་ཞེས་
སྨྲོས་པས་ནི་དཔྱད་ཤེས་ཚད་མ་ཡིན་པ་གཅོད་ལ། མི་བསླུ་བ་ཞེས་པས་ནི།
ཡིད་དཔྱོད་ཚད་མ་ཡིན་པ་གཅོད་ཅིང་། རིག་པ་ཞེས་པས་ནི། དབང་པོ་
གཟུགས་ཅན་པ་ཚད་མ་ཡིན་པ་གཅོད་ལ། དེ་ཡང་འདི་བའི་ལུགས་ལ། དབང་
པོ་གཟུགས་ཅན་པ་ཚད་མར་མི་རུང་སྟེ། དེ་འདྲ་བ་དེ་གསལ་རིག་གིས་སྟོང་ཞིང་
རང་གི་ཡུལ་འཇལ་མི་ནུས་པའི་ཕྱིར། ཞེས་འདོད་དོ། །ཚད་མ་ལ་དབྱེ་ན་གཉིས།
མངོན་སུམ་ཚད་མ་དང་། རྗེས་དཔག་ཚད་མའོ། །དང་པོ་ལ་གཉིས། མཚན་
ཉིད་དང་། དབྱེ་བའོ། །དང་པོ་ནི། རྟོག་པ་དང་བྲལ་ཞིང་གསར་དུ་མི་བསླུ་
བའི་རིག་པ། དབང་པོའི་མངོན་སུམ་གྱི་ཚད་མ། མ་འཁྲུལ་བའི་རིག་པ་མངོན་
སུམ་གྱི་མཚན་ཉིད། རྟོག་པ་དང་བྲལ་ཞིང་གསར་དུ་མི་བསླུ་བའི་རིག་པ་དེ་
མངོན་སུམ་གྱི་ཚད་མའི་མཚན་ཉིད། གཉིས་པ་ལ་བཞི། རང་རིག་མངོན་སུམ་
གྱི་ཚད་མ། དབང་པོའི་མངོན་སུམ་གྱི་ཚད་མ། ཡིད་ཀྱི་མངོན་སུམ་གྱི་ཚད་མ་
ཚ་
-95-



མཁྱེན་བརྩེའི་འོད་སྣང་ལས།
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ན
t
རྣམ་འབྱོར་མངོན་སུམ་གྱི་ཚད་མའོ། །དང་པོ་ནི། ཁ་ནང་ཁོ་ནར་ཕྱོགས་ཤིང་
འཛིན་པ་ཡན་གར་བར་གྱུར་པའི་རྟོག་པ་དང་བྲལ་ཞིང་། གསར་དུ་མི་བསླུ་བའི་
རིག་པ་རང་རིག་མངོན་སུམ་གྱི་མཚན་ཉིད། རང་གི་ཐུན་མོང་མ་ཡིན་པའི་
བདག་རྐྱེན་དབང་པོ་གཟུགས་ཅན་པ་ལ་བརྟེན་ནས་བྱུང་བའི་རྟོག་པ་དང་བྲལ་
ཞིང་གསར་དུ་མི་བསླུ་བའི་རིག་པ་དབང་པོའི་མངོན་སུམ་གྱི་ཚད་མའི་མཚན་
ཉིད། རང་གི་ཐུན་མོང་མ་ཡིན་པའི་བདག་རྐྱེན་ཡིད་དབང་ལ་བརྟེན་ནས་བྱུང་
བའི་རྟོགས་པ་དང་བྲལ་ཞིང་གསར་དུ་མི་བསླུ་བའི་རིག་པ། ཡིད་ཀྱི་མངོན་སུམ་
གྱི་ཚད་མའི་མཚད་ཉིད། རང་གི་བདག་རྐྱེན་ཞི་ལྷག་ཟུང་འབྲེལ་གྱི་ཏིང་ངེ་འཛིན་
ལ་བརྟེན་ནས། ཕྲ་བའི་མི་རྟག་པ་དང་། གང་ཟག་གི་བདག་མེད་ཕྲ་རགས་གང་
རུང་མངོན་སུམ་དུ་རྟོགས་པའི་ཡེ་ཤེས་རྣལ་འབྱོར་མངོན་སུམ་གྱི་མཚན་ཉིད།
ཕྱི་མ་འདི་ལ་དབྱེ་ན། ཕྲ་བའི་མི་རྟག་པ་མངོན་སུམ་དུ་རྟོག་པའི་རྣལ་འབྱོར་
མངོན་སུམ། གང་ཟག་གི་བདག་མེད་རགས་པ་མངོན་སུམ་དུ་རྟོགས་པའི་རྣལ་
འབྱོར་མངོན་སུམ། གང་ཟག་གི་བདག་མེད་ཕྲ་མོ་མངོན་སུམ་དུ་རྟོགས་པའི་
རྣལ་འབྱོར་མངོན་སུམ་དང་གསུམ་ཡོད། གཉིས་པ་རྗེས་དཔག་ཚད་མ་ལ་
གཉིས། མཚན་ཉིད་དང་། དབྱེ་བའོ། །རང་གི་རྟེན་རྟགས་ཡང་དག་ལ་བརྟེན་
ནས་སྐྱེས་པའི་གསར་དུ་མི་བསླུ་བའི་ཞེན་རིག་དེ་རྗེས་དཔག་ཚད་མའི་མཚན་
ཉིད།
གཉིས་པ་ལ་གསུམ། དངོས་སྟོབས་རྗེས་དཔག །གྲགས་པའི་རྗེས་
དཔག །ཡིད་ཆེས་པའི་རྗེས་དཔག་གི་ཚད་མའོ། །དང་པོ་ནི། བྱས་རྟགས་
ཀྱིས་སྒྲ་མི་རྟག་རྟོགས་ཀྱི་རྗེས་དཔག་ལྟ་བུ། གཉིས་པ་ནི། རྟོག་ཡུལ་ན་ཡོད་
ན
96-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
པའི་རྟགས་ལས་རི་བོང་ཅན་ཟླ་སྒྲའི་བརྗོད་རུང་དུ་རྟོགས་པའི་རྗེས་དཔག་ལྟ་
བུའོ། །འདིར་གཟུགས་འཛིན་དབང་མངོན་སྐད་ཅིག་གཉིས་པ་དེ་མངོན་སུམ་
ཡིན་ཀྱང་། མངོན་སུམ་ཚད་མ་མ་ཡིན་པར་འདོད་དགོས་པས། མངོན་སུམ་
ཡིན་ན་མངོན་སུམ་ཚད་མ་ཡིན་པས་མ་ཁྱབ་ལ། དེ་བཞིན་དུ། སྒྲ་མི་རྟག་
རྟོགས་ཀྱི་རྗེས་དཔག་སྐད་ཅིག་གཉིས་པ་དེ། རྗེས་དཔག་ཡིན་ཀྱང་། རྗེས་
དཔག་ཚད་མ་མ་ཡིན་པར་འདོད་དགོས་པས། རྗེས་དཔག་ཡིན་ན་རྗེས་དཔག་
ཚད་མ་ཡིན་པས་ཡང་མ་ཁྱབ་ལ། འོན་ཀྱང་གྲགས་པའི་རྗེས་དཔག་ལ་ནི་དངོས་
སྟོབས་རྗེས་དཔག་གིས་ཁྱབ་པར་གསུངས་སོ། ། །
གཉིས་པ་ཚད་མིན་གྱི་བློ་ལ་གཉིས། མཚན་ཉིད་དང་། དབྱེ་བའོ། །
དང་པོ་ནི། གསར་དུ་མི་བསླུ་བ་མ་ཡིན་པའི་རིག་པ། ཚད་མིན་གྱི་བློའི་མཚན་
ཉིད། གཉིས་པ་ལ་ལྔ། དཔྱད་ཤེས། ལོག་ཤེས། ཐེ་ཚོམ། ཡིད་དཔྱོད།
སྣང་ལ་མ་ངེས་པའི་བློའོ། །དང་པོ་ལ་གཉིས། མཚན་ཉིད་དང་། དབྱེ་བའོ། །
དང་པོ་ནི། རྟོགས་ཟིན་རྟོགས་པའི་རིག་པ་དཔྱད་ཤེས་ཀྱི་མཚན་ཉིད།
གཉིས་པ་དབྱེ་བ་ལ་གཉིས། རྟོག་པ་དཔྱད་ཤེས་དང་། རྟོག་མེད་དཔྱད་
ཤེས་སོ། །དང་པོ་ནི། སྔོ་འཛིན་དབང་མངོན་གྱིས་དྲངས་ནས་སྐྱེས་པའི་སྔོན་པོ་
དྲན་པའི་དྲན་ཤེས་དང་། སྒྲ་མི་རྟག་རྟོགས་ཀྱི་རྗེས་དཔག་སྐད་ཅིག་གཉིས་པ་ལྟ་
བུ༑ གཉིས་པ་ལ། གཟུགས་འཛིན་དབང་མངོན་སྐད་ཅིག་གཉིས་པ་ལྟ་བུ་འཇོག་
པར་གསུངས་སོ། །གཉིས་པ་ལ་གཉིས། མཚན་ཉིད་དང་། དབྱེ་བའོ། །དང་
པོ་ནི། ཕྱིན་ཅི་ལོག་ཏུ་ཞུགས་པའི་རིག་པ་ལོག་ཤེས་ཀྱི་མཚན་ཉིད། གཉིས་པ་
ལ་གཉིས། རྟོག་པ་ལོག་ཤེས་དང་། རྟོག་མེད་ལོག་ཤེས་སོ། །དང་པོ་ནི།
-97-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
སྒྲ་རྟག་འཛིན་རྟོག་པ་ལྟ་བུ་དང་། གཉིས་པ་ནི། ཟླ་གཅིག་ཟླ་གཉིས་སུ་སྣང་
བའི་དབང་ཤེས་ལྟ་བུའོ། །གསུམ་པ་ལ་གཉིས། མཚན་ཉིད་དང་དབྱེ་བའོ། །
དང་པོ་ནི། རང་སྟོབས་ཀྱིས་མཐའ་གཉིས་སུ་དོགས་པའི་སེམས་བྱུང་ཐེ་ཚོམ་གྱི་
མཚན་ཉིད་ཡིན་ནོ། །བྱས་པ་ལ། ཁོ་ན་རེ། དེ་ལྟ་བུའི་སེམས་བྱུང་དེ་དང་
མཚུངས་ལྡན་གྱི་ཡིད་ཀྱི་རྣམ་ཤེས་དེ་ཆོས་ཅན། ཐེ་ཚོམ་ཡིན་པར་ཐལ། རང་
སྟོབས་ཀྱིས་མཐའ་གཉིས་སུ་དོགས་པའི་བློ་ཡིན་པའི་ཕྱིར། དེར་ཐལ། དེ་
མཐའ་གཉིས་སུ་དོགས་པའི་བློ་ཡིན་པའི་ཕྱིར་ཟེར་ན། མ་ཁྱབ། འདོད་མི་ནུས་ཏེ།
དེ་ལྟ་བུའི་གཙོ་སེམས་དེ། རང་སྟོབས་ཀྱིས་མཐའ་གཉིས་སུ་དོགས་པའི་བློ་མ་
ཡིན་པའི་ཕྱིར། དེར་ཐལ། དེ་འདྲ་བའི་གཙོ་སེམས་དེ་དང་། དེའི་འཁོར་དུ་
བྱུང་བའི་ཚོར་བ་རྣམས། གཞན་སྟོབས་ཀྱིས་མཐའ་གཉིས་སུ་དོགས་པའི་བློ་
ཡིན་པའི་ཕྱིར། དེར་ཐལ། བློ་དེ་རྣམས། སེམས་བྱུང་ཐེ་ཚོམ་དེ་ཉིད་ཀྱི་
སྟོབས་ཀྱིས་མཐའ་གཉིས་སུ་དོགས་པའི་བློ་ཡིན་པའི་ཕྱིར། དེར་ཐལ། འཇམ་
དབྱངས་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོའི་གྲུབ་མཐའ་ལས། དེ་
དང་མཚུངས་ལྡན་དུ་གྱུར་བའི་ཡིད་ཀྱི་རྣམ་ཤེས་དང་། དེའི་འཁོར་དུ་བྱུང་བའི་
ཚོར་བ་རྣམས་ནི། རང་སྟོབས་ཀྱིས་མཐའ་གཉིས་སུ་དོགས་པ་མ་ཡིན་ཏེ། དེ་
་ རྣམས་ཐེ་ཚོམ་དེའི་སྟོབས་ཀྱིས་མཐའ་གཉིས་སུ་དོགས་པ་ཡིན་པའི་ཕྱིར། ཞེས་
གསུངས་པའི་ཕྱིར། གཉིས་པ་ལ་གསུམ། དོན་འགྱུར་གྱི་ཐེ་ཚོམ། དོན་མི་
འགྱུར་གྱི་ཐེ་ཚོམ། ཆ་སྙོམས་པའི་ཐེ་ཚོམ་མོ། །དང་པོ་ནི། སྒྲ་མི་རྟག་གམ་སྙམ་
པའི་ཐེ་ཚོམ་ལྟ་བུ། གཉིས་པ་ནི། ་ སྒྲ་རྟག་གམ་སྙམ་པའི་ཐེ་ཚོམ་ལྟ་བུ།
གསུམ་པ་ནི། སྒྲ་རྟག་གམ་མི་རྟག་གམ་སྙམ་པའི་ཐེ་ཚོམ་ལྟ་བུའོ། །བཞི་པ་ལོ་
-98-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
གཉིས། མཚན་ཉིད་དང་
། དབྱེ་བའོ། །དང་པོ་ནི། རང་ཡུལ་ལ་ཞེན་པའི་
བསླུ་བའི་ཞེན་རིག་དོན་མཐུན་དེ། ཡིད་དཔྱོད་ཀྱི་མཚན་ཉིད། གཉིས་པ་ལ་ལྔ།
རྒྱུ་མཚན་མེད་པའི་ཡིད་དཔྱོད། རྒྱུ་མཚན་དང་འགལ་བའི་ཡིད་དཔྱོད། རྒྱུ་
མཚན་མ་ངེས་པའི་ཡིད་དཔྱོད། རྒྱུ་མཚན་མ་གྲུབ་པའི་ཡིད་དཔྱོད། རྒྱུ་མཚན་
ཡོད་ཀྱང་གཏན་ལ་མ་ཕེབས་པའི་ཡིད་དཔྱོད་དོ། །དང་པོ་ནི། སྒྲ་མི་རྟག་ཅེས་
པའི་ངག་ཙམ་ལ་བརྟེན་ནས། སྒྲ་མི་རྟག་པར་འཛིན་པའི་བློ་ལྟ་བུ་ཡིན་ཏེ། སྒྲ་
མི་རྟག་ཅེས་པའི་སྒྲ་དེས། སྒྲ་མི་རྟག་པའི་དམ་བཅའ་བརྗོད་པ་ཡིན་གྱི། སྒྲ་མི་
རྟག་པའི་རྒྱུ་མཚན་ཡང་དག་མ་བརྗོད་པའི་ཕྱིར། །
གཉིས་པ་ནི། དོན་བྱེད་ནུས་སྟོང་གི་རྟགས་ལས་སྒྲ་མི་རྟག་པར་འཛིན་
པའི་བློ་ལྟ་བུ་ཡིན་ཏེ། དོན་བྱེད་ནུས་སྟོང་དེ། སྒྲ་དང་འགལ་བ་ཡིན་པའི་ཕྱིར།
གསུམ་པ་ནི། གཞལ་བྱའི་རྟགས་ལ་སྒྲ་མི་རྟག་པར་འཛིན་པའི་བློ་ལྟ་བུ་ཡིན་ཏེ།
གཞལ་བྱ་སྤྱི་ཙམ་པ་ཏེ། སྒྲ་མི་རྟག་པར་སྒྲུབ་པའི་མ་ངེས་པའི་གཏན་ཚིག་ཡིན་
པའི་ཕྱིར། བཞི་པ་ནི། མིག་ཤེས་ཀྱི་གཟུང་བྱའི་རྟགས་ལས་སྒྲ་མི་རྟག་པར་
འཛིན་པའི་བློ་ལྟ་བུ་ཡིན་ཏེ། མིག་ཤེས་ཀྱི་གཟུང་བྱ་སྟེ། སྒྲ་མི་རྟག་པར་སྒྲུབ་
པའི་མ་གྲུབ་པའི་གཏན་ཚིག་ཡིན་པའི་ཕྱིར། ལྔ་པ་ནི། སྒྲ་མི་རྟག་པ་ཚད་མས་
མ་ངེས་པའི་གང་ཟག་གི་རྒྱུད་ཀྱི། བྱས་རྟགས་ལས་སྒྲ་མི་རྟག་པར་འཛིན་པའི་བློ་
ལྟ་བུ་ཡིན་ཏེ། བྱས་པ་དེ་སྒྲ་མི་རྟག་པར་སྒྲུབ་པའི་རྒྱུ་མཚན་ཡང་དག་ཡིན་ཀྱང་།
སྒྲ་མི་རྟག་པ་ཚད་མས་མ་ངེས་པའི་གང་ཟག་དེས། དེ་ལྟ་བུའི་རྒྱུ་མཚན་ཡང་
དག་དེ། རྒྱུ་མཚན་ཡང་དག་ཏུ་གཏན་ལ་མ་ཕེབས་པ་ཡིན་པའི་ཕྱིར། ལྔ་པ་ལ་
གཉིས། མཚན་ཉིད་དང་དབྱེ་བའོ། །དང་པོ་ནི། ། རང་ཡུལ་མ་ངེས་པའི་གསལ་
-99-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་། །
སྣང་ཅན་གྱི་མ་འཁྲུལ་བའི་རིག་པ་དེ། སྣང་ལ་མ་ངེས་པའི་བློའི་མཚན་ཉིད།
གཉིས་པ་ལ་གསུམ། སྣང་ལ་མ་ངེས་པའི་དབང་མངོན། སྣང་ལ་མ་ངེས་པའི་ཡིད་
མངོན། སྣང་ལ་མ་ངེས་པའི་རང་རིག་མངོན་སུམ་མོ། །དང་པོ་ནི། ཡིད་ཆགས་
ཡུལ་གཅིག་ལ་ལྷག་པར་ཆགས་པའི་དུས་ཀྱི་སྒྲ་འཛིན་ཉན་ཤེས་ལྟ་བུ། གཉིས་
པ་ལ། སོ་སྐྱེའི་རྒྱུད་ཀྱི་གཟུགས་སོགས་དོན་ལྔར་འཛིན་པའི་ཡིད་ཀྱི་མངོན་སུམ་
ལྟ་བུ་འཇོག་པར་གསུངས་ལ། གསུམ་པ་ལ་ཡང་། དེ་ལྟ་བུའི་ཡིད་ཀྱི་མངོན་
སུམ་དེ་ཉིད་ཉམས་སུ་མྱོང་བའི་རང་རིག་ལྟ་བུ་འཇོག་པར་གསུངས་སོ། །
གསུམ་པ་རྗོད་བྱེད་ཀྱི་སྒྲ་ལ་གཉིས། མཚན་ཉིད་དང་དབྱེ་བའོ། །དང་
པོ་ནི། རང་གི་རྗོད་བྱའི་དོན་གོ་བར་བྱེད་པའི་ཉན་བྱ་དེ་རྗོད་བྱེད་ཀྱི་སྒྲའི་མཚན་
ཉིད། གཉིས་པ་ལ་གཉིས། བརྗོད་བྱའི་སྒོ་ནས་དབྱེ་བ་དང་། བརྗོད་ཚུལ་གྱི་
སྒོ་ནས་དབྱེ་བའོ། །དང་པོ་ལ་གཉིས། རིགས་བརྗོད་ཀྱིས་སྒྲ་དང༌། ཚོགས་
བརྗོད་ཀྱི་སྒྲའོ། །དང་པོ་ནི། མི་ཞེའམ། གཟུགས་ཞེས་བརྗོད་པའི་སྒྲ་ལྟ་བུ།
གཉིས་པ་ནི། བུམ་པ་ཞེའམ། ཀ་བ་ཞེས་བརྗོད་པའི་སྒྲ་བུ། གཉིས་པ་ལ་ཡང་
གཉིས། ཆོས་བརྗོད་ཀྱི་སྒྲ་དང་། ཆོས་ཅན་བརྗོད་པའི་སྒྲའོ། དང་པོ་ནི།
སྒྲའི་མི་རྟག་པ་ཞེའམ། མིའི་ཡན་ལག་ཞེས་བརྗོད་པའི་སྒྲ་ལྟ་བུ། གཉིས་པ་ནི།
སྒྲ་མི་རྟག་པ་ཞེའམ། - མི་ཡན་ལག་ཅན་ཞེས་བརྗོད་པའི་སྒྲ་ལྟ་བུའོ། །དྲུག་པ་
བདག་མེད་ཀྱི་འདོད་ཚུལ་ནི། གང་ཟག་རྟག་གཅིག་རང་དབང་ཅན་གྱི་བདག་
གིས་སྟོང་པ། གང་ཟག་གི་བདག་མེད་རགས་པ་དང་། གང་ཟག་རང་རྐྱ་ཐུབ་
པའི་རྫས་ཡོད་ཀྱིས་སྟོང་པ། གང་ཟག་གི་བདག་མེད་ཕྲ་མོར་འདོད་ཅིང་། བདག་
མེད་ཕྲ་མོ་དང་། གང་ཟག་གི་བདག་མེད་ཕྲ་མོ་དོན་གཅིག་དུ་འདོད་ལ། ཆོས་
-100-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
ཀྱི་བདག་མེད་ནི་འདི་བས་ཡང་ཁས་མི་ལེན་ནོ། །བདུན་པ་ལམ་གྱི་རྣམ་བཞག་
ལ་གསུམ། ལམ་གྱི་དམིགས་པ། ་ལམ་གྱི་སྤང་བྱ། ལམ་གྱི་རྣམ་བཞག་གོ།
དང་པོ་ནི། བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་པོ་འདི་ཉིདཡིན་པར་
གསུངས་ལ། དེ་ཡང་སྡུག་བདེན་གྱི་ཁྱད་ཆོས་བཞི་ནི། རིམ་པ་ལྟར། ཉེར་
ལེན་གྱི་ཕུང་པོ་དེ་སྐད་ཅིག་རེ་རེ་བཞིན་འཇིག་པའི་ཕྱིར་མི་རྟག་པ་དང་། ལས་
ཉོན་གྱི་གཞན་དབང་ཅན་ཡིན་པའི་ཕྱིར། སྡུག་བསྔལ་བ་དང་། རང་ལས་དོན་
གཞན་པའི་བདག་གིས་སྟོང་པའི་ཕྱིར། ། སྟོང་པ་དང་རང་གི་ངོ་བོར་གྱུར་པའི་
བདག་མེད་པའི་ཕྱིར། བདག་མེད་པ་ཞེས་བྱའོ། ། །
ཀུན་འབྱུང་བདེན་པའི་ཁྱད་ཆོས་བཞི་ནི་རིམ་པ་ལྟར། ཟག་བཅས་ཀྱི་
ལས་དང་སྲེད་པ་ནི། སྡུག་བསྔལ་གྱི་རྩ་བ་ཡིན་པའི་ཕྱིར། རྒྱུ་དང་། སྡུག་
བསྔལ་རྣམ་པ་ཐམས་ཅད་ཡང་ཡང་བསྐྱེད་པའི་ཕྱིར། ཀུན་འབྱུང་བ་དང་།
སྡུག་བསྔལ་ཤུགས་དྲག་པོར་བསྐྱེད་པའི་ཕྱིར། རབ་སྐྱེ་དང་། སྲིད་པའི་སྲེད་པ་
ནི༔ སྡུག་བསྔལ་གྱི་ལྷན་ཅིག་བྱེད་རྐྱེན་ཡིན་པའི་ཕྱིར། རྐྱེན་ཞེས་བྱའོ། །
འགོག་བདེན་གྱི་ཁྱད་ཆོས་བཞི་ནི། རིམ་པ་ལྟར། གཉེན་པོའི་སྟོབས་ཀྱིས་སྡུག་
བསྔལ་གཏན་ཟད་ཀྱི་བྲལ་བ་དེ་ནི། སྡུག་བསྔལ་སྤངས་པའི་བྲལ་བ་ཡིན་པའི་
ཕྱིར། འགོག་པ་དང་། ཉོན་མོངས་སྤངས་པའི་བྲལ་བ་ཡིན་པའི་ཕྱིར། །ཞི་བ་
དང་
། དེ་ལས་ལྷག་པའི་ཕན་བདེའི་ངོ་བོར་གྱུར་བ་གཞན་མེད་པའི་ཕྱིར། གྱ་ནོམ་
པ་དང་ཐོབ་ནས་སླར་མི་ལྡོག་པའི་ཆོས་ཅན་གྱི་ཐར་བ་ཡིན་པའི་ཕྱིར། ངེས་
འབྱུང་ཞེས་བྱའོ། །ལམ་བདེན་གྱི་ཁྱད་ཆོས་བཞི་ནི། རིམ་པ་ལྟར། བདག་
མེད་མངོན་སུམ་དུ་རྟོགས་པའི་ཤེས་རབ་དེ། ཐར་བར་བགྲོད་པར་བྱེད་པའི་
-101-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ཕྱིར། ལམ་དང་། ཉོན་མོངས་པའི་དངོས་གཉེན་ཡིན་པའི་ཕྱིར། རིག་པ་དང་།
སེམས་ཀྱི་གནས་ལུགས་ཕྱིན་ཅི་མ་ལོག་པར་རྟོགས་པའི་ཕྱིར། སྒྲུབ་པ་དང་།
གོ་འཕང་རྟག་པའི་གནས་སུ་གདོན་མི་ཟ་བར་ཕྱིན་པར་བྱེད་པའི་ཕྱིར། ངེས་འབྱིན་
ཞེས་བྱའོ། །
གཉིས་པ་ལམ་གྱི་སྤང་བྱ་ལ་ཡང་། ཆོས་ཀྱི་བདག་འཛིན་དང་། ཤེས་
སྒྲིབ་སོགས་ནི་འདི་བས་ཡང་ཁས་མི་ལེན་ལ། དེས་ན། གང་ཟག་གི་བདག་
འཛིན་དང་། ཉོན་མོངས་ཅན་གྱི་མི་ཤེས་པ་དང་། ཉོན་མོངས་ཅན་མ་ཡིན་པའི་
མི་ཤེས་པ་སོགས་ཀྱི་ཐ་སྙད་ཙམ་ཞིག་བྱེད་པར་གསུངས་སོ། །གསུམ་པ་ལམ་
གྱི་རྣམ་བཞག་ནི། ཐེག་པ་གསུམ་ཀའི་ལམ་ལ་ལམ་ལྔ་ལྔའི་རྣམ་བཞག་བྱེད་
ཅིང་། ཤེས་བཟོད་སྐད་ཅིག་མ་བཅུ་དྲུག་པོ་མཐོང་ལམ་དུ་འདོད་ལ། རིགས་
ཅན་གསུམ་ཀའི་ཚོགས་གསོག་པའི་ཚེ། སློབ་ལམ་བཞི་ཀའི་གནས་སྐབས་སུ་
ཚོགས་གསོག་པ་ཡིན་ལ། སངས་རྒྱས་ཀྱི་གཟུགས་ཕུང་ཡང་སངས་རྒྱས་སུ་ཁས་
ལེན་པ་ཡིན་ནོ། །ཉན་རང་དགྲ་བཅོམ་སྤངས་རྟོགས་ལས་ཉམས་པ་མི་སྲིད་ཅིང་།
དགྲ་བཅོམ་གསུམ་གང་ཡིན་ཀྱང་ལྷག་མེད་མྱང་འདས་ཀྱི་ཚེ། བེམ་རིགས་རྒྱུན་
ཆད་པར་ཡང་ཕལ་ཆེར་གྱིས་འདོད་པར་གསུངས་སོ། །
སྤྱིར་དོན་སྨྲ་སྡེ་གཉིས་ཀྱིས། , ཤེར་ཕྱིན་གྱི་མདོ་སོགས་སངས་རྒྱས་ཀྱི་
བཀར་ཁས་མི་ལེན་ལ། ཀླུ་སྒྲུབ་ཡབ་སྲས་ཀྱི་རྗེས་སུ་བྱུང་བའི་ཉན་ཐོས་སྡེ་པ་
ཁ་ཅིག་གིས། ཤེར་མདོ་སོགས་བཀར་ཁས་ལེན་ཡང་། ཆོས་འཁོར་དུ་མི་
འདོད་ལ། ཆོས་འཁོར་ནི་བདེན་བཞིའི་ཆོས་འཁོར་ཁོ་ན་ཡིན་པར་འདོད་ཅིང་
།
དེ་ཡང་བདེན་པ་བཞི་ལ་ལན་གསུམ་དུ་བཟླས་ཤིང་། རྣམ་པ་བཅུ་གཉིས་སུ་
-102-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
བསྐོར་བའི་མདོ་ཚིག་དེ་དག་ཁོ་ན་ཡིན་པར་འདོད་ལ། དེའི་ཕྱིར། ཐེག་ཆེན་
མདོར་མ་ཟད་དེ། ཐེག་དམན་གྱི་མདོ་ལ་ཡང་འཁོར་ལོ་དང་པོ་མ་ཡིན་པར་དུ་
མ་ཡོད་པར་འདོད་དོ། །འཁོར་ལོ་དང་པོའི་སྐབས་སུ་བདེན་པ་བཞི་ལ་ལན་གསུམ་
དུ་བཟླས་ཤིང་རྣམ་པ་བཅུ་གཉིས་སུ་བསྐོར་ཚུལ་ནི། འདི་སྡུག་བསྔལ་འཕགས་
པའི་བདེན་པའོ། །འདི་ནི་ཀུན་འབྱུང་འཕགས་པའི་བདེན་པའོ། །འདི་ནི་
འགོག་པ་འཕགས་པའི་བདེན་པའོ། །འདི་ནི་ལམ་འཕགས་པའི་བདེན་པའོ། །
ཞེས་པ་བཞི་ནི། ངོ་བོ་ལ་བཟླས་དང་། ཤེས་པར་བྱ། སྤང་བར་བྱ། མངོན་
དུ་བྱ། བསྒོམ་པར་བྱ་ཞེས་པ་བཞི་ནི། བྱ་བ་ལ་བཟླས་པ་དང་། ཤེས་སོ། །
སྤངས་སོ། །མངོན་དུ་བྱས་སོ། །སྒོམ་མོ་ཞེས་པ་བཞི་ནི། བྱེད་པ་ལ་བཟླས་པ་
ཡིན་ལ། རྣམ་པ་བཅུ་གཉིས་སུ་བསྐོར་བ་ཡང་བཟླས་པ་གསུམ་པོ་འདི་ལ་ཚང་
སྟེ༑ བདེན་པ་བཞི་པོ་རེ་རེ་ལ་ལན་གསུམ་གསུམ་དུ་བསྐོར་བས་སོ། །ཞེས་
འདོད་དེ། འདི་ནི་མདོ་སྡེ་པ་ཡན་ཆད་ཕལ་ཆེ་བའི་ཐུན་མོང་གི་བཞེད་པའོ། ། །
་ གསུམ་པ་སེམས་ཙམ་པའི་ལུགས་བཤད་པ་ལ་བདུན། མཚན་ཉིད།
དབྱེ་བ། སྒྲ་བཤད། ཡུལ་གྱི་འདོད་ཚུལ། ཡུལ་ཅན་གྱི་འདོད་ཚུལ། བདག་
མེད་ཀྱི་འདོད་ཚུལ། ས་ལམ་རྣམ་བཞག་བཤད་པའོ། །དང་པོ་ནི། ཕྱི་དོན་
ཁས་མི་ལེན་ཅིང་རང་རིག་བདེན་གྲུབ་ཏུ་འདོད་པའི་ཐེག་ཆེན་གྱི་གྲུབ་མཐའ་སྨྲ་
བའི་གང་ཟག་དེ་སེམས་ཙམ་པའི་མཚན་ཉིད། སེམས་ཙམ་པ་དང་། རྣམ་རིག་
པ་དང་། རྣལ་འབྱོར་སྤྱོད་པ་བ་རྣམས་དོན་གཅིག །གཉིས་པ་དབྱེ་བ་ལ་གཉིས།
རྣམ་བདེན་རྫུན་གྱི་དབྱེ་བ། ལུང་དང་རིགས་པའི་རྗེས་འབྲང་གི་དབྱེ་བའོ། །
དང་པོ་ལ་གཉིས། སེམས་ཙམ་རྣམ་བདེན་པ་དང་། རྣམ་རྫུན་པའོ། དང་པོ་
མ
-103-



མཁྱེན་བརྩེའི་འོད་སྣང་ལས།
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ལ་གཉིས། མཚན་ཉིད་དང་དབྱེ་བའོ། །དང་པོ་ནི། སེམས་ཙམ་པ་གང་ཞིག །
ཚུལ་མཐོང་གི་རྒྱུད་ཀྱི་གཟུགས་འཛིན་མངོན་སུམ་ལ། གཟུགས་རགས་
པར་སྣང་བའི་ཆ་ལ་མ་རིག་བག་ཆགས་ཀྱིས་བསླད་པ་མ་ཞུགས་པར་འདོད་པ་དེ་
རྣམ་བདེན་པའི་མཚན་ཉིད། གཉིས་པ་ལ་གསུམ། གཟུང་འཛིན་གྲངས་མཉམ་
པ་དང༌། སྒོ་ང་ཕྱེད་ཚལ་བ་དང་། སྣ་ཚོགས་གཉིས་མེད་པའོ། །དང་པོ་ལ།
མཁས་པའི་དབང་པོ་གུང་རུ་རྒྱལ་མཚན་བཟང་པོས་ནི། ཕྱེ་མ་ལེབ་ཀྱི་གཤོག་
སྟེང་གི་ཁྲ་བོ་འཛིན་པའི་མིག་ཤེས་ཀྱིས། ཁྲ་བོར་འཛིན་པའི་ཚེ། ཡུལ་གྱི་ངོས་
ནས་སྔོ་སེར་སོགས་མི་འདྲ་བ་རེ་རེའི་རྣམ་པ་གཏད་ཅིང་། ཡུལ་ཅན་གྱི་ངོས་
ནས་ཀྱང་། སྔོ་སེར་སོགས་མི་འདྲ་བ་རེ་རེའི་རྣམ་པ་རྣམ་བདེན་དུ་སྐྱེ་བར་ཁས་
ལེན་པ་དེ། གཟུང་འཛིན་གྲངས་མཉམ་པར་བཞེད་ཅིང་། དྲུང་ཆེན་ལེགས་པ་
བཟང་པོ་དང་། པན་ཆེན་བསོད་ནམས་གྲགས་པ་སོགས་ཀྱིས་ནི། ཁྲ་འཛིན་
དབང་ཤེས་ལ་སྣང་བའི་སྔོ་སེར་སོགས་རྫས་ཐ་དད་ཡིན་པ་བཞིན་དུ། ཁྲ་འཛིན་
མིག་ཤེས་ཀྱི་སྟེང་ན། མིག་ཤེས་རྫས་ཐ་དད་པ་དུ་མ་ཡོད་པར་ཁས་ལེན་པ་དེ།
གཟུང་འཛིན་གྲངས་མཉམ་པར་བཞེད་ལ། འོན་ཀྱང་འཇམ་དབྱངས་རྗེ་བཙུན་
ཆོས་ཀྱི་རྒྱལ་མཚན་དཔལ་བཟང་པོའི་བཞེད་པ་ནི་སྔ་མ་དང་མཐུན་ནོ། །གཉིས་
པ་ལ་ཡང་། མཁས་དབང་རྒྱལ་མཚན་བཟང་བོས་ནི། ཁྲ་འཛིན་མིག་ཤེས་
ཀྱིས་ཁྲ་བོ་འཛིན་པའི་ཚེ། ཡུལ་གྱི་ངོས་ནས་སྔོ་སེར་སོགས་མི་འདྲ་བ་རེ་རེའི་
རྣམ་པ་གཏད་ཅིང་། ཡུལ་ཅན་གྱི་ངོས་ནས་སྔོ་སེར་སོགས་མི་འདྲ་བ་རེ་རེའི་རྣམ་
པ་རྣམ་མེད་དུ་སྐྱེ་བར་འདོད་པ་དེ། སྒོ་ང་ཕྱེད་ཚལ་བར་བཞེད་ཅིང་། འཇམ་
དབྱངས་རྣམ་འཕྲུལ་ཆོས་ཀྱི་རྒྱལ་མཚན་གྱི་བཞེད་པ་ཡང་འདི་དང་འདྲ་ལ། དྲུང་
-104-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
ཆེན་ལེགས་པ་བཟང་པོ་སོགས་ཀྱིས་ནི། སྔོན་པོ་དང་སྔོ་འཛིན་མིག་ཤེས་གཉིས་
སྤྱིར་ཤེས་པའི་བདག་ཉིད་ཙམ་ཡིན་ཀྱང་། དེ་གཉིས་རྫས་ཐ་དད་དུ་ཁས་ལེན་པ་
དེ༑ སྒོ་ང་ཕྱེད་ཚར་བར་བཞེད་དོ། །གསུམ་པ་ནི། མཁས་པའི་དབང་པོ་གུང་
རུ་པ་དང་། འཇམ་དབྱངས་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོས་ནི།
ཁྲ་འཛིན་མིག་ཤེས་ཀྱི་ཁྲ་བོ་འཛིན་པའི་ཚེ། ཡུལ་གྱི་ངོས་ནས་སྔོ་སེར་སོགས་རེ་
རེའི་རྣམ་པ་མ་གཏད་ཅིང་ཁྲ་ཙམ་གྱི་རྣམ་པ་གཏད། ཡུལ་ཅན་གྱི་ངོས་ནས་སྔོ་
སེར་མི་འདྲ་བ་རེ་རེའི་རྣམ་པ་རྣམ་མེད་དུ་མ་སྐྱེས་པར། ཁྲ་ཙམ་གྱི་རྣམ་པ་རྣམ་
མེད་དུ་སྐྱེ་བར་འདོད་པ་དེ། སྣ་ཚོགས་གཉིས་མེད་པར་བཞེད་ལ། དྲུང་ཆེན་
ལེགས་བཟང་པ་དང་། པཎ་ཆེན་བསོད་ནམས་གྲགས་པ་སོགས་ཀྱིས་ནི།། ཁྲ་
བོའི་སྟེང་གི་སྔོ་སེར་གཉིས་རྫས་གཅིག་ཡིན་པ་བཞིན་དུ། ཁྲ་འཛིན་དབང་ཤེས་
ཀྱི་སྔོ་སེར་འཛིན་པའི་དབང་ཤེས་གཉིས་ཀྱང་རྫས་གཅིག་ཏུ་འདོད་པ་དེ། སྣ་
ཚོགས་གཉིས་མེད་པ་ཡིན་པར་གསུངས་སོ། །གཉིས་པ་ལ་གཉིས། རྣམ་རྫུན་
དྲི་བཅས་པ་དང་། དྲི་མེད་པའོ། །དང་པོ་ནི། སེམས་ཀྱི་ངོ་བོ་མ་རིག་པའི་བག་
ཆགས་ཀྱི་དྲི་མས་བསླད་པར་འདོད་པ་དང་། སངས་རྒྱས་ཀྱི་ས་ན་མ་རིག་པ་
མེད་ཀྱང་། འཁྲུལ་བའི་སྣང་བ་ཡོད་པར་འདོད་པས་ན། དྲི་བཅས་པ་ཞེས་ཟེར་
རོ༑ ༑གཉིས་པ་ནི། སེམས་ཀྱི་ངོ་བོ་ལ་མ་རིག་པའི་བག་ཆགས་ཀྱི་དྲི་མས་ཅུང་
ཟད་ཀྱང་མ་བསླད་པར་འདོད་པ་དང་། སངས་རྒྱས་ཀྱི་ས་ན་མ་རིག་པ་མེད་པའི་
རྒྱུ་མཚན་གྱིས། འཁྲུལ་སྣང་ཡང་མེད་པར་འདོད་པས་ན། དྲི་མེད་པ་ཞེས་ཟེར་རོ། །
གཉིས་པ་ལ་གཉིས། ལུང་གི་རྗེས་འབྲང་དང་། རིགས་པའི་རྗེས་འབྲང་
ངོ་༑ ༑དང་པོ་ནི། ས་སྡེ་ལྔའི་རྗེས་འབྲང་གི་སེམས་ཙམ་པ་རྣམས་དང་། གཉིས་
-105-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པ་ནི། ཚད་མ་སྡེ་བདུན་གྱི་རྗེས་འབྲང་སེམས་ཙམ་པ་རྣམས་སོ། །གསུམ་པ་སྒྲ་
བཤད་ནི། ཆོས་ཐམས་ཅད་སེམས་ཀྱི་བདག་ཉིད་ཙམ་དུ་སྨྲ་བས་ན། སེམས་
ཙམ་པ་དང་། ཆོས་ཐམས་ཅད་རྣམ་པར་རིག་པའི་བདག་ཉིད་ཙམ་དུ་སྨྲ་བས་ན།
རྣམ་རིག་པ་དང་། རྣལ་འབྱོར་པས་གཞིའི་སྒོ་ནས་ལམ་གྱི་སྤྱོད་པ་ཉམས་ལེན་
གཏན་ལ་འབེབས་པས་ན། རྣལ་འབྱོར་སྤྱོད་པ་བ་ཞེས་ཀྱང་ཟེར་རོ། །བཞི་པ་
ཡུལ་གྱི་འདོད་ཚུལ་ལ་གསུམ། བདེན་པ་གཉིས་སུ་དབྱེ་བ། མཚན་ཉིད་གསུམ་
དུ་དབྱེ་བ། དོན་ལྔའི་འཇོག་ཚུལ་ལོ། །དང་པོ་ལ་གཉིས། དོན་དམ་བདེན་པ་
དང་། ཀུན་རྫོབ་བདེན་པའོ། །དང་པོ་ལ་གསུམ། མཚན་ཉིད་དང་། དབྱེ་བ་
དང༌།: མཚན་གཞིའོ། །དང་པོ་ནི། རང་མངོན་སུམ་དུ་རྟོགས་པའི་མངོན་སུམ་
ཚད་མས་གཉིས་སྣང་ནུབ་པའི་སྒོ་ནས་རྟོགས་པར་བྱ་བ་དེ། དོན་དམ་བདེན་
པའི་མཚན་ཉིད། དོན་དམ་བདེན་པ་དང་གནས་ལུགས་མཐར་ཐུག །དེ་བཞིན་
ཉིད། ཡང་དག་མཐའ། ཆོས་ཉིད། སྟོང་ཉིད། ཆོས་དབྱིངས། ཡོངས་གྲུབ་
རྣམ་དོན་གཅིག །གཉིས་པ་དབྱེ་བ་ལ། ཆོས་ཀྱི་བདག་མེད་ཕྲ་མོ་དང་། གང་
ཟག་གི་བདག་མེད་ཕྲ་མོ་གཉིས་ཡོད། དང་པོ་ལ་སྟོང་གཞིའི་སྒོ་ནས་རྒྱས་པར་
དབྱེ་ན། སྟོང་ཉིད་ཉི་ཤུ། དེ་ལས་བསྡུ་ན་བཅོ་བརྒྱད། དེ་ལས་བསྡུ་ན་བཅུ་དྲུག །
དེ་ལས་བསྡུ་ན་བཞི་ཡོད། གསུམ་པ་མཚན་གཞི་ལ། ཆོས་ཀྱི་བདག་མེད་ཕྲ་
མོའི་མཚན་གཞི་ནི། གཟུགས་དང་གཟུགས་འཛིན་པའི་ཚད་མ་རྫས་གཞན་གྱིས་
སྟོང་པའི་སྟོང་ཉིད་དང་། གཟུགས་གཟུགས་ཞེས་བརྗོད་པའི་སྒྲ་འཇུག་པའི་
འཇུག་གཞིར་རང་གི་མཚན་ཉིད་ཀྱིས་གྲུབ་པའི་སྟོང་པའི་སྟོང་ཉིད་ལྟ་བུ། གང་
ཟག་གི་བདག་མེད་ཕྲ་མོའི་མཚན་གཞི་ནི། གང་ཟག་རང་རྐྱ་ཐུབ་པའི་རྫས་ཡོད་
-106-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
ཀྱིས་སྟོང་པའི་སྟོང་ཉིད་ལྟ་བུའོ། །གཉིས་པ་ལ་གཉིས། ་མཚན་ཉིད་དང་།
དབྱེ་བའོ། །དང་པོ་ནི། རང་མངོན་སུམ་དུ་རྟོགས་པའི་མངོན་སུམ་ཚད་མས་
གཉིས་སྣང་དང་བཅས་པའི་སྒོ་ནས་རྟོགས་པར་བྱ་བ་དེ། ཀུན་རྫོབ་བདེན་པའི་
མཚན་ཉིད། རྫུན་པའི་ཆོས། ཐ་སྙད་བདེན་པ། ཀུན་རྫོབ་བདེན་པ་རྣམས་
དོན་གཅིག །གཉིས་པ་ལ་གཉིས། གཞན་དབང་དང་། རྣམ་གྲངས་པའི་ཀུན་
བཏགས་སོ། །དང་པོ་དང་འདུས་བྱས་དོན་གཅིག །གཉིས་པ་དང་སྟོང་ཉིད་མ་
ཡིན་པའི་རྟག་པ་དོན་གཅིག །གཉིས་པ་ལ་གསུམ། གཞན་དབང་དང་།
ཡོངས་གྲུབ་དང་། ཀུན་བཏགས་སོ། །དང་པོ་ལ་གཉིས། མཚན་ཉིད་དང་།
དབྱེ་བའོ། །དང་པོ་ནི། རྒྱུ་རྐྱེན་གཞན་གྱི་དབང་ལ་བརྟེན་ནས་བྱུང་ཞིང་ཡོངས་
གྲུབ་ཀྱི་རྟེན་དུ་གྱུར་བ་དེ། གཞན་དབང་གི་མཚན་ཉིད། གཞན་དབང་།
དངོས་པོ། འདུས་བྱས་བདེན་གྲུབ་དང་རྫུན་པའི་གཞིན་མཐུན་གྱི་ཆོས་རྣམས་
དོན་གཅིག །གཉིས་པ་ལ་གཉིས། དག་པའི་གཞན་དབང་དང་། མ་དག་པའི་
གཞན་དབང་ངོ༌། །དང་པོ་ནི། འཕགས་པའི་མཉམ་བཞག་ཡེ་ཤེས་དང་། སངས་
རྒྱས་ཀྱི་མཚན་དཔེ་ལྟ་བུའོ། །གཉིས་པ་ནི། ཉོན་མོངས་པའི་ཀུན་འབྱུང་དང་།
ཟག་བཅས་ཉེར་ལེན་གྱི་ཕུང་པོ་ལྟ་བུའོ། །གཉིས་པ་ལ་གཉིས། མཚན་ཉིད་
དང༌། དབྱེ་བའོ། །དང་པོ་ནི། བདག་གཉིས་གང་རུང་གི་སྟོང་པའི་དེ་བཞིན་
ཉིད་དེ་ཡོངས་གྲུབ་ཀྱི་མཚན་ཉིད། ཡོངས་གྲུབ་དང་། བདེན་གྲུབ་དང་བདེན་
པའི་གཞི་མཐུན་གྱི་ཆོས་གཉིས་དོན་གཅིག །གཉིས་པ་ལ། སྒྲའི་བརྗོད་རིགས་
ཀྱི་སྒོ་ནས་དབྱེ་ན་གཉིས། ཕྱིན་ཅི་མ་ལོག་པའི་ཡོངས་གྲུབ་དང་། འགྱུར་མེད་
ཡོངས་གྲུབ་བོ། །དང་པོ་ནི། འཕགས་པའི་མཉམ་བཞག་ཡེ་ཤེས་ལྟ་བུའོ། །
-107-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
བྱས་པ་ལ། ཁོ་ན་རེ། འཕགས་པའི་མཉམ་བཞག་ཡེ་ཤེས་ཆོས་ཅན། ཁྱོད་
གང་ལ་དམིགས་ན་སྒྲིབ་པ་མཛད་པར་འགྱུར་བའི་རྣམ་དག་ལམ་གྱི་དམིགས་པ་
མཐར་ཐུག་ཡིན་པར་ཐལ། ཁྱོད་ཡོངས་གྲུབ་ཡིན་པའི་ཕྱིར། དེར་ཐལ། ཕྱིན་
ཅི་མ་ལོག་པའི་ཡོངས་གྲུབ་ཡིན་པའི་ཕྱིར། རྟགས་ཁས། ཟེར་ན་མ་ཁྱབ།
རྩ་བར་འདོད་མི་ནུས་ཏེ། འཕགས་པའི་མཉམ་བཞག་ཡེ་ཤེས་དེ་འདུས་བྱས་
ཡིན་པའི་ཕྱིར། ཁྱབ་སྟེ། གང་ལ་དམིགས་ན་སྒྲིབ་པ་འཛད་པར་འགྱུར་བའི་
རྣམ་དག་ལམ་གྱི་དམིགས་པ་མཐར་ཐུག་ཡིན་ན་འདུས་མ་བྱས་ཡིན་དགོས་པའི་
ཕྱིར། དེར་ཐལ། དེ་ཡིན་ན་སྟོང་ཉིད་ཡིན་དགོས་པའི་ཕྱིར། རྟགས་སླ།
དེས་ན་ཕྱིན་ཅི་མ་ལོག་པའི་ཡོངས་གྲུབ་ནི་ཡོངས་གྲུབ་ཀྱི་རྣམ་གྲངས་སུ་བཀོད་པ་
ཙམ་ཡིན་གྱི༔ ཡོངས་གྲུབ་དངོས་མ་ཡིན་ནོ་ཞེས་ཤེས་པར་བྱའོ། །གཉིས་པ་ནི།
སྟོང་ཉིད་ལྟ་བུའོ། །དེ་ཆོས་ཅན། ཆོས་ཡོངས་གྲུབ་མཚན་ཉིད་པ་ཡིན་ཏེ།
ཁྱོད་གང་ལ་དམིགས་ནས་སྒྲིབ་པ་འཛད་པར་འགྱུར་བའི་རྣམ་དག་ལམ་གྱི་
དམིགས་པ་མཐར་ཐུག་ཡིན་པའི་ཕྱིར། གསུམ་པ་ལ་གཉིས། མཚན་ཉིད་དང་།
དབྱེ་བའོ། །དང་པོ་ནི། དོན་དམ་པར་མ་གྲུབ་ཀྱང་རྟོག་པའི་ངོ་བོར་གྲུབ་པ་དེ།
ཀུན་བཏགས་ཀྱི་མཚན་ཉིད། གཉིས་པ་ལ་གཉིས། རྣམ་གྲངས་པའི་ཀུན་
བཏགས་དང་། མཚན་ཉིད་ཡོངས་སུ་ཆད་པའི་ཀུན་བཏགས་སོ། །དང་པོ་ནི།
འདུས་མ་བྱས་ཀྱི་ནམ་མཁའ་དང་། བུམ་པའི་ལྡོག་པ་ལྟ་བུའོ། །གཉིས་པ་ནི།
བདག་གཉིས་དང་མོ་གཤམ་གྱི་བུ་ལྟ་བུའོ། །དེས་ན་འདི་བའི་ལུགས་ལ། གཞན་
དབང་ཡོངས་གྲུབ་གཉིས་བདེན་གྲུབ་དང་། ཀུན་བཏག་བདེན་མེད་དུ་འདོད་ལ།
དེ་ཡང་། གཞན་དབང་བདེན་པར་གྲུབ་པ་དང་རྫུན་པའི་གཞི་མཐུན་དང་།
-108-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
ཡོངས་གྲུབ་བདེན་པར་གྲུབ་པ་དང་བདེན་པའི་གཞི་མཐུན་དང་། ཀུན་བཏགས་
རྫུན་པར་གྲུབ་པ་དང་རྫུན་པའི་གཞི་མཐུན་དུ་ཁས་ལེན་ནོ། །ཁོ་ན་རེ། རྫུན་པ་
ཡིན་ན་རྫུན་པར་གྲུབ་པས་ཁྱབ་པར་ཐལ། རྫུན་པར་གྲུབ་ན་རྫུན་པ་ཡིན་པས་
ཁྱབ་པའི་ཕྱིར། ཟེར་ན་མ་ཁྱབ། འདོད་མི་ནུས་ཏེ། གཞན་དབང་དེ་རྫུན་པ་
ཡིན་ཀྱང་རྫུན་པར་གྲུབ་པ་མ་ཡིན་པའི་ཕྱིར། དེར་ཐལ། བདེན་པར་གྲུབ་པ་
ཡིན་པའི་ཕྱིར། དེར་ཐལ། རྫུན་པ་དང་བདེན་པར་གྲུབ་པ་གཉིས་ཀ་ཡིན་པའི་
ཕྱིར། དེར་ཐལ། ལུགས་འདི་ལ། རྫུན་པ་དང་བདེན་པར་གྲུབ་པ་གཉིས་ཀའི་
གཞི་མཐུན་ཞིག་ཡོད་པའི་ཕྱིར། གསུམ་པ་དོན་ལྔའི་འཇོག་ཚུལ་ནི། གཟུགས་
སྒྲ་སོགས་དོན་ལྔ་པོ་དེ་ཆོས་ཅན། ཕྱི་རོལ་གྱི་དོན་དུ་མ་གྲུབ་སྟེ། ཀུན་གཞིའི་
རྣམ་ཤེས་ཀྱི་སྟེང་དུ་ཐུན་མོང་དང་ཐུན་མོང་མ་ཡིན་པའི་ལས་ཀྱི་བག་ཆགས་
བཞག་པའི་མཐུས། ནང་ཤེས་པའི་རྫས་ཀྱི་སྟེང་ནས་སྐྱེས་པ་ཡིན་པའི་ཕྱིར།
ཞེས་སྨྲ། རགས་པར་གྲུབ་མ་གྲུབ་ནི། རྣམ་བདེན་པ་ལྟར་ན། གཟུགས་
སོགས་དོན་ལྔ་པོ་དེ་ཕྱིར་རོལ་གྱི་དོན་མ་ཡིན་ཀྱང༌། རགས་པར་གྲུབ་ཅེས་སྨྲ་ལ།
རྣམ་རྫུན་པས་ནི། རགས་པར་གྲུབ་ན་ཕྱི་དོན་དུ་གྲུབ་དགོས་པས། རགས་པར་
མ་གྲུབ་པོ་ཞེས་ཁས་ལེན་ནོ། །
ལྔ་པ་ཡུལ་ཅན་གྱི་འདོད་ཚུལ་ནི་གཉིས་ཏེ། རྣམ་ཤེས་ཀྱི་གྲངས་དང་
གང་ཟག་གི་འཇོག་ཚུལ། བློའི་རྣམ་བཞག་གོ །དང་པོ་ལ་གཉིས། རྣམ་བདེན་
པའི་འདོད་པ་དང་། རྣམ་རྫུན་པའི་འདོད་པའོ། །དང་པོ་ནི། འདི་བའི་ལུགས་
ལ༑ གྲུབ་མཐའ་གཞན་གྱིས་ཁས་ལེན་པའི་རྣམ་ཤེས་ཚོགས་དྲུག་གི་སྟེང་དུ།
ཀུན་གཞི་དང་ཉོན་ཡིད་གཉིས་བསྣན་ནས། རྣམ་ཤེས་ཚོགས་བརྒྱད་དུ་འདོད་
-109-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ལ༑ དེ་ཡང་རྣམ་ཤེས་ཚོགས་དྲུག་ལས་དོན་གཞན་ཞིང་། རང་གི་བདག་རྐྱེན་
དབང་པོ་ལ་མི་ལྟོས་པའི་རྣམ་ཤེས་དེ། ཀུན་གཞིའི་རྣམ་ཤེས་ཀྱི་མཚན་གཞི་ཡིན་
ལ་༑ རྣམ་ཤེས་འདི་ནི། ངོ་བོ་མ་སྒྲིབ་ལུང་མ་བསྟན། ནང་གི་བག་ཆགས་ལ་
དམིགས་ཤིང་རྣམ་པ་རིས་སུ་མ་ཆད་པ། གྲོགས་སེམས་བྱུང་ཀུན་འགྲོ་ལྔ་ཁོ་ན་
དང་མཚུངས་ལྡན་གྱི་གཙོ་བོ་ཡིད་ཀྱི་རྣམ་རིག་བརྟེན་པས་རབ་ཏུ་ཕྱེ་བ་ཞིག་ཏུ་
འདོད་དོ། །
་ རྣམ་ཤེས་འདིའི་ངོ་བོ་མ་སྒྲིབ་ལུང་མ་བསྟན་ཡིན་པའི་སྒྲུབ་བྱེད་ཀྱང་རིམ་
པ་ལྟར། ཀུན་གཞིའི་རྣམ་ཤེས་ཆོས་ཅན། དགེ་བ་མ་ཡིན་པར་ཐལ། དགེ་རྩ་
ཆད་པའི་རྒྱུད་ལ་ཡོད་པའི་ཕྱིར། དེ་ཆོས་ཅན་མི་དགེ་བ་མ་ཡིན་པར་ཐལ།
ཁམས་གོང་མའི་རྒྱུད་ལ་ཡོད་པའི་ཕྱིར། དེ་ཆོས་ཅན། སྒྲིབ་ལུང་མ་བསྟན་མ་
ཡིན་པར་ཐལ། དགྲ་བཅོམ་པའི་རྒྱུད་ལ་ཡོད་པའི་ཕྱིར་ཞེས་འགོད་ལ། ལས་
འབྲས་ཀྱི་རྟེན་དུ་གྱུར་བའི་གང་ཟག་གི་མཚན་གཞི་ལ་ཡང་། ཀུན་གཞིའི་རྣམ་
ཤེས་འདི་ཉིད་འཇོག་པ་ཡིན་ནོ། །ཉོན་ཡིད་ཀྱི་མཚན་གཞི་ལ་ནི། དམིགས་པ་
ཀུན་གཞི་ལ་དམིགས་ཤིང་། རྣམ་པ་རང་རྐྱ་ཐུབ་པའི་རྫས་ཡོད་ཀྱི་ངར་འཛིན་
པའི་རྣམ་ཤེས་ཞིག་འཇོགས་པར་འདོད་ལ། དེ་ཡང་རྣམ་ཤེས་འདི་ཉིད་ཀྱི་ངོ་བོ་
སྒྲིབ་ལུང་མ་བསྟན་དུ་འདོད་དོ། །གཉིས་པ་རྣམ་རྫུན་པའི་ལུགས་ལ་ནི། མིག་
གི་རྣམ་ཤེས། རྣ་བའི་རྣམ་ཤེས། སྣ་བའི་རྣམ་ཤེས། ལྕེའི་རྣམ་ཤེས། ལུས་
ཀྱི་རྣམ་ཤེས། ཡིད་ཀྱི་རྣམ་ཤེས་ཏེ་རྣམ་ཤེས་ཚོགས་དྲུག་ཏུ་འདོད་ཚུལ། གྲུབ་
མཐའ་གཞན་གྱི་སྐབས་དང་འདྲ་ལ། ལས་འབྲས་ཀྱི་རྟེན་དུ་གྱུར་བའི་གང་ཟག་
གི་མཚན་གཞི་ལ། ཡིད་ཀྱི་རྣམ་པར་ཤེས་པ་ཉིད་འཇོག་པ་ཡིན་ནོ། ། །
-110-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་། -
གཉིས་པ་བློའི་རྣམ་བཞག་ལ་གཉིས། ཚད་མ་དང་། ཚད་མིན་གྱི་བློའོ། །
དང་པོ་ལ་གཉིས། མངོན་སུམ་ཚད་མ་དང་། རྗེས་དཔག་ཚད་མའོ། །དང་པོ་ལ་
ཡང་། རང་རིག་མངོན་སུམ། རྣལ་འབྱོར་མངོན་སུམ། དབང་པོའི་མངོན་སུམ་
ཡིད་ཀྱི་མངོན་སུམ་སྟེ་བཞི་ཀ་ཁས་ལེན་ལ། མངོན་སུམ་དེ་དག་གི་ནང་ནས།
རང་རིག་མངོན་སུམ་དང་། རྣལ་འབྱོར་མངོན་སུམ་ལ་མ་འཁྲུལ་བའི་ཤེས་པས་
ཁྱབ་ཅིང་། སོར་སྐྱེའི་རྒྱུད་ཀྱི་དབང་པོའི་མངོན་སུམ་ལ་འཁྲུལ་ཤེས་ཀྱི་ཁྱབ་པ་
དང༌། དེའི་རྒྱུད་ཀྱི་ཡིད་ཀྱི་མངོན་སུམ་ལ་འཁྲུལ་མ་འཁྲུལ་གྱི་ཆ་གཉིས་ཡོད་
པར་འདོད་དོ། སོ་སྐྱེའི་རྒྱུད་ལ་གཟུགས་འཛིན་ཡིད་མངོན་གྱི་ཚད་མ་མེད་ཀྱང་།
དེའི་རྒྱུད་ལ་གཟུགས་འཛིན་ཡིད་མངོན་ནི་ཡོད་ལ། དེས་ན་དེ་འདྲ་བའི་གཟུགས་
འཛིན་ཡིད་མངོན་དེ་མངོན་སུམ་ཡིན་ཀྱང་མངོན་སུམ་ཚད་མ་མ་ཡིན་ལ། གཞན་
ཡང་དེའི་རྒྱུད་ཀྱི་གཟུགས་འཛིན་ཡིད་མངོན་ཉམས་སུ་མྱོང་བའི་རང་རིག་དང་།
གཟུགས་འཛིན་དབང་མངོན་སྐད་ཅིག་གཉིས་པ་རྣམས་ཀྱང་དེ་དང་འདྲ་བས།
མངོན་སུམ་ཡིན་ན་མངོན་སུམ་ཚད་མ་ཡིན་པས་མ་ཁྱབ་པར་འདོད་དོ། །
རྣལ་འབྱོར་མངོན་སུམ་ལ་ཡང་ནང་གསེས་ཀྱིས་ཕྲ་བའི་མི་རྟག་པ་མངོན་
སུམ་དུ་རྟོགས་པའི་རྣལ་འབྱོར་མངོན་སུམ་དང་། གང་ཟག་གི་བདག་མེད་
རགས་པ་མངོན་སུམ་དུ་རྟོགས་པའི་རྣལ་འབྱོར་མངོན་སུམ་དང་། གང་ཟག་གི་
བདག་མེད་ཕྲ་མོ་མངོན་སུམ་དུ་རྟོགས་པའི་རྣལ་འབྱོར་མངོན་སུམ་དང་། ཆོས་
ཀྱི་བདག་མེད་མངོན་སུམ་དུ་རྟོགས་པའི་རྣལ་འབྱོར་མངོན་སུམ་སྟེ་བཞི་ཡོད་པར་
འདོད་དོ། །གཉིས་པ་ནི། སྤྱིར་རྗེས་དཔག་ཚད་མ་ལ་རྟོག་པས་ཁྱབ་ཀྱང་།
དམིགས་བསལ། ཆོས་དེ་ལ་རྗེས་དཔག་ཡིན་ན། ཆོས་དེ་ལ་རྟོག་པ་ཡིན་པས་
-111-



"
་
g
+
+
མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་། ས་
མ་ཁྱབ་པར་འདོད་ལ། དེ་ཡང་སྒྲ་མི་རྟག་རྟོགས་ཀྱི་རྗེས་དཔག་དེ། སྒྲ་རྟག་
སྟོང་ལ་རྗེས་དཔག་ཡིན་ཀྱང་། རྗེས་དཔག་དེ་ལ་སྒྲ་རྟག་སྟོང་གི་རྣམ་པ་མ་ཤར་
བའི་རྒྱུ་མཚན་གྱིས། རྗེས་དཔག་དེ་ཉིད་སྒྲ་རྟག་སྟོང་ལ་རྟོག་པ་ནི་མ་ཡིན་ཏེ།
ཆོས་དེ་ལ་རྟོགས་པ་ཡིན་ན། ཆོས་དེའི་རྣམ་པར་ཤར་བས་ཁྱབ་པར་གསུངས་
པའི་ཕྱིར། རྗེས་དཔག་དེ་ལ་སྒྲ་རྟག་སྟོང་གི་རྣམ་པར་མ་ཤར་ཏེ། རྗེས་དཔག་
དེས་སྒྲ་རྟག་སྟོང་དངོས་སུ་མ་རྟོགས་པའི་ཕྱིར་ཏེ། དེས་སྒྲ་མི་རྟག་པ་དངོས་སུ་
རྟོགས་པའི་ཤུགས་ལ། སྒྲ་རྟག་སྟོང་རྟོགས་པ་ཡིན་པའི་ཕྱིར། ་
དྲུག་པ་བདག་མེད་ཀྱི་འདོད་ཚུལ་ལ་གཉིས། གང་ཟག་གི་བདག་མེད་
དང་། ཆོས་ཀྱི་བདག་མེད་དོ། །དང་པོ་ལ། གང་ཟག་རྟག་གཅིག་རང་དབང་
ཅན་གྱི་བདག་གིས་སྟོང་བ། གང་ཟག་གི་བདག་མེད་རགས་པ་དང་། གང་ཟག་
རང་རྐྱ་ཐུབ་པའི་རྫས་ཡོད་ཀྱིས་སྟོང་པ། གང་ཟག་གི་བདག་མེད་ཕྲ་མོར་འདོད་
དོ། །གཉིས་པ་ཆོས་ཀྱི་བདག་མེད་ལ་ཡང་། གཟུགས་དང་གཟུགས་འཛིན་
པའི་ཚད་མ་རྫས་གཞན་གྱིས་སྟོང་པ་དང་། གཟུགས་དང་གཟུགས་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་པ་གཉིས་ཀ་ཆོས་ཀྱི་
བདག་མེད་ཕྲ་མོར་འདོད་དོ། །
བདུན་པ་ལམ་གྱི་རྣམ་བཞག་ལ་གཉིས། སྤང་བྱ་དང་། ས་ལམ་གྱི་རྣམ་
བཞག་དངོས་སོ། །དང་པོ་ལ་གཉིས། ཉོན་སྒྲིབ་དང་། ཤེས་སྒྲིབ་བོ། །དང་
པོ་ནི། གང་ཟག་གི་བདག་འཛིན་གཉིས་ས་བོན་དང་བཅས་པ་དང་། དེའི་
དབང་གིས་བྱུང་བའི་དུས་གསུམ་ས་བོན་དང་བཅས་པའོ། །གཉིས་པ་ནི། ཆོས་
ཀྱི་བདག་འཛིན་ས་བོན་དང་བཅས་པ་དང་། དེའི་བག་ཆགས་དང་། དེའི་
t
:
འ
མ་
པ
*
# *
ནས 3རངས
-112-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
དབང་གིས་བྱུང་བའི་གཉིས་སྣང་འཁྲུལ་བའི་ཆ་ཐམས་ཅད་དོ། །གཉིས་པ་ནི།
གདུལ་བྱ་ཉན་ཐོས་ཀྱི་རིགས་ཅན་རྣམས་ཀྱིས། ཉོན་སྒྲིབ་སྤང་བྱའི་གཙོ་བོར་
བྱས་ནས། གང་ཟག་གི་བདག་མེད་རྟོགས་པའི་ལྟ་བ་དེ། བསོད་ནམས་ཀྱི་ཚོགས་
ཆུང་ངུ་དང་སྦྲེལ་ཏེ། ཆེད་དུ་བྱ་བ་རང་དོན་དུ་ཚེ་རབས་གསུམ་ལ་སོགས་པའི་
བར་དུ་ཁོམས་པར་བྱས་པ་ལས། ཉན་ཐོས་ཀྱི་བྱང་ཆུབ་མངོན་དུ་བྱེད་པར་འདོད་
ལ༑ དེ་ཡང་ཉན་ཐོས་ཀྱི་ལམ་ལ་ལམ་ལྔ་དང་། ཉན་ཐོས་ལ་ཞུགས་གནས་བརྒྱད་
དང་། དགེ་འདུན་ཉི་ཤུའི་རྣམ་བཞག་སོགས་ཀྱང་འདོད་ཅིང་། རྣམ་བདེན་པ་
རྣམས་ཀྱིས། བྱང་ཆུབ་ཡོངས་འགྱུར་གྱི་ཐེག་དམན་ནི། མཐར་ཐེག་ཆེན་ལམ་
དུ་འཇུག་ཅིང་། དེ་ཡང་ལྷག་བཅས་པའི་སྐབས་སུ་འཇུག་ལ། དམན་པའི་དགྲ་
བཅོམ་ཞི་བ་བགྲོད་པ་གཅིག་པུ་བ་ནི། ཐེག་ཆེན་ལམ་དུ་མ་འཇུག་སྟེ། ལྷག་
མེད་མྱང་འདས་མངོན་དུ་བྱས་པའི་ཚེ་རིག་པ་རྒྱུན་ཆད་པར་འདོད་པའི་ཕྱིར།
དེར་ཐལ། མཐར་ཐུག་ཐེག་པ་གསུམ་དུ་གྲུབ་པའི་ཕྱིར། ཞེས་འདོད་ལ། རྣམ་
རྫུན་པ་རྣམས་ཀྱིས་ནི། ཐེག་དམན་དགྲ་བཅོམ་ཡིན་ན། མཐར་ཐེག་ཆེན་ལམ་
དུ་འཇུག་པས་ཁྱབ་སྟེ། ལྷག་མེད་མྱང་འདས་ཀྱི་ཚེ། སྡུག་ཀུན་གཉིས་ཀྱིས་
བསྡུས་པའི་རིག་པ་རྒྱུན་ཆད་ཀྱང་། སྤྱིར་རིག་པ་ཙམ་ཞིག་སངས་རྒྱས་སར་འགྲོ་
བའི་ཕྱིར། དེར་ཐལ། མཐར་ཐུག་ཐེག་པ་གཅིག་ཏུ་གྲུབ་པའི་ཕྱིར། ཞེས་ཁས་
ལེན་ནོ། །རང་རྒྱལ་གྱི་རིགས་ཅན་རྣམས་ནི། ཉོན་སྒྲིབ་སྤང་བྱའི་གཙོ་བོར་བྱས་
ནས། གང་ཟག་གི་བདག་མེད་རྟོགས་པའི་ལྟ་བ་དེ་ཉིད། བསོད་ནམས་ཀྱི་
ཚོགས་འབྲིང་དང་ཟུང་དུ་སྦྲེལ་ཏེ། ཆེད་དུ་བྱ་བ་རང་དོན་དུ་བསྐལ་བ་བརྒྱ་ལ་
སོགས་པའི་བར་དུ་གོམས་པར་བྱས་པ་ལས། རང་རྒྱལ་གྱི་བྱང་ཆུབ་མངོན་དུ་
ས་ལས་
-113-



མཁྱེན་བརྩེའི་འོད་སྣང་ལས།
ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
བྱེད་པར་འདོད་ལ། རང་རྒྱལ་ལ་ལམ་ལྔ་དང་། ཞུགས་གནས་བརྒྱད་ཀྱི་རྣམ་
བཞག་འདོད་ཀྱང་། དགེ་འདུན་ཉི་ཤུའི་རྣམ་བཞག་བྱར་མེད་དེ། གཟུགས་མེད་
ཉེར་འགྲོའི་རང་རྒྱལ་གཞི་མ་གྲུབ་པའི་ཕྱིར། ཞེས་འདོད་དོ། །ཐེག་ཆེན་གྱི་
རིགས་ཅན་རྣམས་ཀྱིས་ཤེས་སྒྲིབ་སྤང་བྱའི་གཙོ་བོར་བྱས་ནས། གཟུགས་འཛིན་
རྫས་གཞན་གྱིས་སྟོང་པའི་ལྟ་བ་དེ་ཉིད། བསོད་ནམས་ཀྱི་ཚོགས་རྒྱ་ཆེན་པོ་དང་
ཟུང་དུ་སྦྲེལ་ཏེ། ཆེད་དུ་བྱ་བ་གཞན་དོན་དུ། བསྐལ་པ་གྲངས་མེད་གསུམ་ལ་
སོགས་པའི་བར་དུ་གོམས་པར་བྱས་པ་ལས། ས་བཅུ་དང་། ལམ་ལྔ་རིམ་གྱིས་
བགྲོད་དེ་མཐར་ཐེག་ཆེན་གྱི་བྱང་ཆུབ་བམ། སངས་རྒྱས་ཀྱི་གོ་འཕང་མངོན་དུ་
བྱེད་པ་ཡིན་པའི་ཕྱིར། ཞེས་འདོད་དོ། །སེམས་ཙམ་རྣམ་བདེན་པ་རྣམས་ཀྱིས་
ནི༔ གོང་དུ་བཤད་པ་ལྟར། དམན་པའི་དགྲ་བཅོམ་ཞི་བ་བགྲོད་པ་གཅིག་པུ་
བ་ལྷག་མེད་དུ་མྱ་ངན་ལས་འདས་པའི་ཚེ། རིག་པ་རྒྱུན་ཆད་པར་འདོད་ཀྱང་།
སངས་རྒྱས་འཕགས་པ་ནི། རིགས་པ་རྒྱུན་ཆད་མི་སྲིད་པར་འདོད་པ་ཡིན་ཏེ།
བྱང་སེམས་ས་བཅུ་པ་འོག་མིན་དུ་ལོངས་སྐུའི་ངོ་བོར་སངས་རྒྱས་པའི་ལོངས་སྐུ་
དེ་༑ ཇི་སྲིད་འཁོར་བ་མ་སྟོངས་ཀྱི་བར་དུ་རྣམ་པའི་རིག་རྒྱུན་མི་འཆད་པར་
གདུལ་བྱ་རང་རང་གི་སྐལ་བ་དང་འཚམས་པའི་སྤྲུལ་པའི་རོལ་གར་འབྱམས་སུ་
ཀླས་པའི་སྒོ་ནས་སེམས་ཅན་གྱི་དོན་མཛད་པའི་ཕྱིར། - ཞེས་འདོད་དོ། །སྐུ་
གསུམ་གྱི་རྣམ་བཞག་ཡང་། ཐེག་བསྡུས་ལས་ནི། ངོ་བོ་ཉིད་སྐུ་ལ་བརྟེན་ནས་
མཛད་པ་བཅུ་གཉིས་བསྟན་པ་ནི་སྤྲུལ་པའི་སྐུར་བཤད་ལ། ཙནྡྲ་གོ་མིས་ནི།
ཀུན་གཞི་གནས་འགྱུར་བ་ཆོས་སྐུ་དང་། ཉོན་ཡིད་གནས་འགྱུར་བ་ལོངས་སྐུ་
དང་། སྒོ་ལྔའི་དབང་ཤེས་གནས་འགྱུར་བ་སྤྲུལ་སྐུར་བཞེད་པར་གསུངས་སོ། །
-1 14-



ནA
རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
སྤྲུལ་སྐུའི་མཛད་པའི་གཙོ་བོ་ནི་ཆོས་འཁོར་ཡིན་ལ། ཆོས་འཁོར་ལ་
ཡང་དྲང་ངེས་ཀྱི་ཁྱད་པར་ནི་ཁས་ལེན་ཏེ། དགོངས་འབྲེལ་ལས་གསུངས་པའི་
འཁོར་ལོ་དང་པོ་གཉིས་དྲང་དོན་གྱི་མདོ་དང་། འཁོར་ལོ་ཐ་མ་ངེས་དོན་གྱི་
མདོར་བཞེད་ལ། འདི་བའི་ལུགས་ལ་དྲང་ངེས་ཀྱི་འཇོག་ཚུལ་ཡང་། དངོས་
བསྟན་སྒྲ་ཇི་བཞིན་དུ་ཁས་ལེན་དུ་རུང་བའི་མདོ་རྣམས་ངེས་དོན་གྱི་མདོ་དང་།
དངོས་བསྟན་སྒྲ་ཇི་བཞིན་དུ་ཁས་ལེན་དུ་མི་རུང་བའི་མདོ་རྣམས་དྲང་དོན་གྱི་
མདོར་འཇོག་པར་གསུངས་སོ། །
བཞི་པ་ངོ་བོ་ཉིད་མེད་པར་སྨྲ་བའི་ལུགས་བཤད་པ་ལ་བཞི། མཚན་
ཉིད། དབྱེ་བ། སྒྲ་བཤད། ཕྱེ་བ་སོ་སོའི་དོན་བཤད་པའོ། །དང་པོ་ནི།
བདེན་དངོས་ཐ་སྙད་དུ་ཡང་མི་འདོད་པའི་ཐེག་ཆེན་གྲུབ་མཐའ་སྨྲ་བའི་གང་ཟག་
དེ༑ ངོ་བོ་ཉིད་མེད་པར་སྨྲ་བའི་མཚན་ཉིད། དེ་དང་དབུ་མ་པ་དོན་གཅིག །
གཉིས་པ་དེ་ལ་དབྱེ་ན། རང་རྒྱུད་པ་དང་། ཐལ་འགྱུར་བ་གཉིས་སོ། །གསུམ་
པ་སྒྲ་བཤད་ནི། རྟག་ཆད་ཀྱི་མཐའ་གཉིས་དང་བྲལ་བའི་དབུས་ཁས་ལེན་པས་
ན་དབུ་མ་པ་དང་། ཆོས་ཐམས་ཅད་བདེན་གྲུབ་ཀྱི་ངོ་བོ་ཉིད་དུ་མེད་པར་སྨྲ་
བས་ན། ངོ་བོ་ཉིད་མེད་པར་སྨྲ་བ་ཞེས་བརྗོད་པའི་ཕྱིར། བཞི་པ་ཕྱེ་བ་སོ་སོའི་
དོན་བཤད་པ་ལ་གཉིས། རང་རྒྱུད་ཀྱི་ལུགས་བཤད་པ་དང་། ཐལ་འགྱུར་བའི་
ལུགས་བཤད་པའོ། །དང་པོ་ལ་བདུན། མཚན་ཉིད། དབྱེ་བ། སྒྲ་བཤད།
ཡུལ་གྱི་འདོད་ཚུལ། ་ཡུལ་ཅན་གྱི་འདོད་ཚུལ། བདག་མེད་ཀྱི་འདོད་ཚུལ།
ས་ལམ་གྱི་རྣམ་བཞག་བཤད་པའོ། །དང་པོ་ནི། རང་རྒྱུད་ཀྱི་རྟགས་ཞལ་གྱིས་
བཞེས་པའི་སྒོ་ནས་བདེན་དངོས་ཐ་སྙད་དུ་ཡང་མི་འདོད་པའི་དབུ་མ་པ་དེ།
-115-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དབུ་མ་རང་རྒྱུད་པའི་མཚན་ཉིད་དེ་དང་། རང་བཞིན་གྱིས་ཡོད་པར་སྨྲ་བའི་
དབུ་མ་པ་དང༌། རང་གི་མཚན་ཉིད་ཀྱིས་ཡོད་པར་སྨྲ་བའི་དབུ་མ་པ་རྣམས་དོན་
གཅིག །གཉིས་པ་དེ་ལ་དབྱེ་ན་གཉིས། མདོ་སྡེ་སྤྱོད་པའི་དབུ་མ་རང་རྒྱུད་པ་
དང༌། རྣལ་འབྱོར་སྤྱོད་པའི་དབུ་མ་རང་རྒྱུད་པའོ། །དང་པོ་ལ་གཉིས། མཚན་
ཉིད་དང་། མཚན་གཞིའོ། །དང་པོ་ནི། ཐ་སྙད་ཀྱི་རྣམ་བཞག་ཕལ་ཆེར་མདོ་
སྡེ་པ་དང་སྒོ་བསྟུན་ནས་སྨྲ་བའི་དབུ་མ་དེ། མདོ་སྡེ་སྤྱོད་པའི་དབུ་མ་རང་རྒྱུད་
པའི་མཚན་ཉིད། གཉིས་པ་མཚན་གཞི་ནི། སློབ་དཔོན་ལེགས་ལྡན་འབྱེད་དང་།
ཡེ་ཤེས་སྙིང་པོ་ལྟ་བུའོ། །གཉིས་པ་ལ་གསུམ། མཚན་ཉིད་དང་། མཚན་གཞི་
དང༌། དབྱེ་བའོ། །དང་པོ་ནི། ཐ་སྙད་ཀྱི་རྣམ་བཞག་ཕལ་ཆེར་སེམས་ཙམ་པ་
དང་སྒོ་བསྟུན་ནས་སྨྲ་བའི་དབུ་མ་པ་དེ། རྣལ་འབྱོར་སྤྱོད་པའི་དབུ་མ་རང་རྒྱུད་
པའི་མཚན་ཉིད། གཉིས་པ་མཚན་གཞི་ནི། སློབ་དཔོན་ཞི་བ་འཚོ་ལྟ་བུའོ། །
གསུམ་པ་དབྱེ་བ་ནི། རྣལ་འབྱོར་སྤྱོད་པའི་དབུ་མ་རང་རྒྱུད་པ་ལ་ཡང་། སེམས་
ཙམ་རྣམ་བདེན་པ་དང་མཐུན་པའི་དབུ་མ་པ་དང་། རྣམ་རྫུན་པ་དང་མཐུན་པའི་
དབུ་མ་པ་གཉིས་ཡོད་པ་ལས། དང་པོ་ནི། ཞི་བ་འཚོ་དང་། འཕགས་པ་གྲོལ་
སྡེ་དང་། ཀ་མ་ལ་ཤཱི་ལ་ལྟ་བུའོ། །གཉིས་པ་ནི། སློབ་དཔོན་སེངྒེ་བཟང་པོ་
དང་། ཛེ་ཏ་རི་དང་། ལྭ་བ་པ་ལྟ་བུའོ། །དེ་ཡང་སློབ་དཔོན་ཛེ་ཏ་རི་ནི། རྣམ་
རྫུན་དྲི་བཅས་པ་དང་མཐུན་ལ། སློབ་དཔོན་ལྭ་བ་པ་ནི་རྣམ་རྫུན་དྲི་མེད་པ་དང་
མཐུན་པར་གསུངས་སོ། །གསུམ་པ་སྒྲ་བཤད་ནི། སློབ་དཔོན་ལེགས་ལྡན་
འབྱེད་ཆོས་ཅན། ཁྱོད་ལ་དབུ་མ་རང་རྒྱུད་པ་ཞེས་བརྗོད་པའི་རྒྱུ་མཚན་ཡོད་དེ།
ཚུལ་གསུམ་རང་ངོས་ནས་གྲུབ་པའི་རྟགས་ཡང་དག་ལ་བརྟེན་ནས། བདེན་
-116-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
དངོས་འགོག་པར་བྱེད་པས་ན་དེ་ལྟར་བརྗོད་པའི་ཕྱིར། བཞི་པ་ཡུལ་གྱི་འདོད་
ཚུལ་ལ་གསུམ། ཡུལ་སྤྱིའི་རྣམ་བཞག །སོ་སོའི་རྣམ་བཞག །འདོད་ཚུལ་གྱི་
ཁྱད་པར་རོ། །དང་པོ་ནི། ལུགས་འདི་ལ། གཞི་གྲུབ་ན་རང་གི་མཚན་ཉིད་
ཀྱིས་གྲུབ་པས་ཁྱབ་སྟེ། ཆོས་གང་ཡིན་ཀྱང་ཐ་སྙད་བཏགས་པའི་བཏགས་དོན་
བཙལ་ན་རྙེད་པས་ཁྱབ་པའི་ཕྱིར། ཞེས་འདོད་ལ། རང་གི་མཚན་ཉིད་ཀྱིས་གྲུབ་
པ༑ རང་ངོས་ནས་གྲུབ་པ། རང་བཞིན་གྱིས་གྲུབ་པ། རང་གི་སྡོད་ལུགས་ཀྱི་
ངོས་ནས་གྲུབ་པ་རྣམས་དོན་གཅིག་ཏུ་འདོད་དོ། །གཉིས་པ་ལ་གཉིས། དོན་
དམ་བདེན་པ་དང་། ཀུན་རྫོབ་བདེན་པའོ། །དང་པོ་ལ་གཉིས། མཚན་ཉིད་
དང་། དབྱེ་བའོ། །དང་པོ་ནི། རང་མངོན་སུམ་དུ་རྟོགས་པའི་མངོན་སུམ་ཚད་
མས་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་དེ། དོན་དམ་བདེན་པའི་
མཚན་ཉིད། མཚན་གཞི་ནི། བུམ་པའི་ཆོས་ཉིད་དང་། ཀ་བའི་ཆོས་ཉིད་ལྟ་
བུའོ། །དོན་དམ་བདེན་པ་དང་། ཆོས་ཉིད། སྟོང་ཉིད། ཆོས་ཀྱི་བདག་མེད་ཕྲ་མོ་
རྣམ་དོན་གཅིག །གཉིས་པ་དེ་ལ་དབྱེ་ན། སྟོང་ཉིད་བཞིའམ། བཅུ་དྲུག་ཡོད་
གཉིས་པ་ཀུན་རྫོབ་བདེན་པ་ལ་གཉིས། མཚན་ཉིད་དང་། དབྱེ་བའོ། །
དང་པོ་ནི། རང་མངོན་སུམ་དུ་རྟོགས་པའི་མངོན་སུམ་གྱི་ཚད་མས་གཉིས་སྣང་
དང་བཅས་པའི་ཚུལ་གྱིས་རྟོགས་པར་བྱ་བ་དེ། ཀུན་རྫོབ་བདེན་པའི་མཚན་ཉིད།
མཚན་གཞི་ནི། འདུས་མ་བྱས་ཀྱི་ནམ་མཁའ། འགོག་བདེན། འདས་མ་འོངས།
གང་ཟག་གི་བདག་མེད་ཕྲ་མོ་ལྟ་བུའོ། །གཉིས་པ་དེ་ལ་དབྱེ་ན་གཉིས། ཡང་
དག་ཀུན་རྫོབ་དང་། ལོག་པའི་ཀུན་རྫོབ་བོ། །དང་པོ་ལ་གཉིས། མཚན་ཉིད་
-117-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དང༌། དབྱེ་བའོ། །དང་པོ་ནི། ཐ་སྙད་པའི་ཚད་མས་རྙེད་དོན་གང་ཞིག །རང་
སྣང་བའི་བློ་ལ་སྣང་བ་ལྟར་དོན་བྱེད་ནུས་པའི་ཆོས་དེ། ཡང་དག་ཀུན་རྫོབ་ཀྱི་
མཚན་ཉིད། གཉིས་པ་མཚན་གཞི་ནི་ཀ་བ་དང་། བུམ་པ་ལྟ་བུའོ། །
གཉིས་པ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི། ཐ་
སྙད་པའི་ཚད་མས་རྙེད་དོན་གང་ཞིག །རང་སྣང་བའི་བློ་ལ་སྣང་བ་ལྟར་དོན་བྱེད་
མི་ནུས་པའི་ཆོས་དེ། ལོག་པའི་ཀུན་རྫོབ་ཀྱི་མཚན་ཉིད། གཉིས་པ་ནི། སྨིག་
རྒྱུ་ཆུ་ལ་སོགས་པ་ལྟ་བུའོ། །དེ་ཡང་ལུགས་འདིས་ཡུལ་ཅན་ལ་ཡང་དག་ཀུན་
རྫོབ་ཀྱིས་ཁྱབ་པར་འདོད་ལ། དེས་ན་ཡང་ལོག་གི་ཁྱད་པར་ནི་ཡུལ་ཙམ་ཞིག་གི་
སྟེང་ནས་འབྱེད་དོ། །དེ་ལ་ཡང་དག་ཀུན་རྫོབ་ནི་གོ་སླ་ལ། ལོག་པའི་ཀུན་རྫོབ་
ལ་ཡང་། ལོག་པའི་ཀུན་རྫོབ་ཙམ་དང་། ལོག་པའི་ཀུན་རྫོབ་བདེན་པ་གཉིས་
སུ་ཡོད་ལ། དེ་ཡང་གྲུབ་མཐས་བཏགས་པའི་གཙོ་བོ་དང་། བདག་གཉིས་ལ་
སོགས་པ་ལྟ་བུ་ནི། ལོག་པའི་ཀུན་རྫོབ་ཙམ་ཡིན་ཀྱང་། དེ་འདྲ་བ་རྣམས་ཚད་
མས་མ་གྲུབ་པའི་ཕྱིར། ་ལོག་པའི་ཀུན་རྫོབ་བདེན་པ་ནི་མ་ཡིན་ནོ། །
དེས་ན། ལོག་པའི་ཀུན་རྫོབ་བདེན་པ་ལ་ནི། མེ་ལོང་ནང་གི་བྱད་བཞིན་གྱི་
གཟུགས་བརྙན་ལྟ་བུ་འཇོག་གོ །གསུམ་པ་འདོད་ཚུལ་གྱི་ཁྱད་པར་ལ། མདོ་
སྡེ་སྤྱོད་པའི་དབུ་མ་རང་རྒྱུད་པ་རྣམས་ཀྱིས་ནི། གཟུགས་སྒྲ་སོགས་དོན་ལྔ་པོ་
རྣམས་རང་འཛིན་པའི་ཤེས་པ་དང་ངོ་བོ་ཐ་དད་དུ་འདོད་ཅིང་། རྡུལ་ཕྲན་ཆ་
མེད་འདུས་པའམ། རྡུལ་ཕྲན་ཆ་མེད་ལས་རྩོམ་པའི་རགས་པ་ཕྱི་རོལ་གྱི་དོན་དུ་
འདོད་ལ། རྣལ་འབྱོར་སྤྱོད་པའི་དབུ་མ་རང་རྒྱུད་པ་རྣམས་ཀྱིས་ནི། གཟུགས་
ལ་སོགས་པའི་དོན་ལྔ་པོ་རྣམས་རང་འཛིན་པའི་ཤེས་པ་དང་ངོ་བོ་གཅིག་དུ་
-118-
་
-118-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
་ འདོད་ལ། ཕྱི་དོན་ཐ་སྙད་ཙམ་དུ་ཡང་ཁས་མི་ལེན་ནོ། །ལྔ་པ་ཡུལ་ཅན་གྱི་
འདོད་ཚུལ་ལ་གཉིས། གང་ཟག་དང་། ཤེས་པའོ། །དང་པོ་ནི། རང་རྒྱུད་པ་
གཉིས་ཀ་གང་ཡིན་ཀྱང་། རྣམ་ཤེས་ཚོགས་དྲུག་ཙམ་མ་གཏོགས། ཀུན་གཞི་
དང་ཉོན་ཡིད་ནི་ཁས་མི་ལེན་ལ། གང་ཟག་གི་མཚན་གཞི་ལ་ཡང་ཡིད་ཀྱི་རྣམ་
པར་ཤེས་པ་ཉིད་འཇོག་པར་གསུངས་སོ། །གཉིས་པ་བློ་ལ་གཉིས། ཚད་མ་དང་།
ཚད་མིན་གྱི་བློའོ། །དང་པོ་ལ་གཉིས། མངོན་སུམ་ཚད་མ་དང་། རྗེས་དཔག་
ཚད་མའོ། །དང་པོ་མངོན་སུམ་ལ་ཡང་། མདོ་སྡེ་སྤྱོད་པའི་དབུ་མ་རང་རྒྱུད་པ་
རྣམས་ཀྱིས་ནི། རང་རིག་མངོན་སུམ་ཁས་མི་ལེན་ཅིང་། རྣལ་འབྱོར་སྤྱོད་པའི་
དབུ་མ་རང་རྒྱུད་པའི་ལུགས་ལ་མངོན་སུམ་བཞི་ཀ་ཁས་ལེན་ལ། དེ་ཡང་རང་
རིག་མངོན་སུམ་ལ་མ་འཁྲུལ་བའི་ཤེས་པས་ཁྱབ་པར་ཁས་ལེན་ནོ། །མངོན་
སུམ་ལྷག་མའི་འདོད་ཚུལ་ནི། རྣལ་འབྱོར་མངོན་སུམ་ལ་མ་འཁྲུལ་བའི་ཤེས་
པས་ཁྱབ་ཅིང་། དབང་པོའི་མངོན་སུམ་དང་། ཡིད་ཀྱི་མངོན་སུམ་ལ་འཁྲུལ་མ་
འཁྲུལ་གྱི་ཆ་གཉིས་གཉིས་ཡོད་པར་རང་རྒྱུད་པ་གཉིས་ཀས་བཞེད་ལ། ཡང་
མདོ་སེམས་རང་རྒྱུད་པ་གསུམ་ཀས། མངོན་སུམ་ལ་རྟོག་བྲལ་གྱི་ཤེས་པས་
ཁྱབ་པ་དང་། དཔྱད་ཤེས་ལ་ཚད་མིན་གྱི་ཤེས་པས་ཁྱབ་པ་དང་། རང་གི་ཞེན་
ཡུལ་ལ་འཁྲུལ་བའི་ཤེས་པ་ལ། ལོག་ཤེས་ཀྱི་ཁྱབ་པ་དང་། ཆོས་དེ་ལ་འཁྲུལ་
ཤེས་ཡིན་ན། ཆོས་དེ་ལ་ཚད་མ་མ་ཡིན་པས་ཁྱབ་པ་དང༌། རྗེས་དཔག་ཡིན་ན་
རང་གི་སྣང་ཡུལ་ལ་ཚད་མ་མ་ཡིན་པས་ཁྱབ་པ་སོགས། ཐུན་མོང་དུ་ཁས་ལེན་
པར་འཇམ་དཔལ་དབྱངས་ཆོས་ཀྱི་རྒྱལ་མཚན་དཔལ་བཟང་པོས་གསུངས་སོ། །
དྲུག་པ་བདག་མེད་ཀྱི་འདོད་ཚུལ་ལ་གཉིས། གང་ཟག་གི་བདག་མེད་
-119-



མཁྱེན་བརྩེའི་འོད་སྣང་ལས། ་ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དང་། ཆོས་ཀྱི་བདག་མེད་དོ། །དང་པོ་ལ་གཉིས་ལས། གང་ཟག་རྟག་གཅིག་
རང་དབང་ཅན་གྱི་བདག་གིས་སྟོང་པ་ནི། གང་ཟག་གི་བདག་མེད་རགས་པ་
ཡིན་ལ། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་ཟག་གི་བདག་
མེད་ཕྲ་མོར་འདོད་དོ། །གཉིས་པ་ཆོས་ཀྱི་བདག་མེད་ལ་ཡང་། རྣལ་འབྱོར་སྤྱོད་
པའི་དབུ་མ་རང་རྒྱུད་པའི་ལུགས་ལ། གཟུགས་དང་གཟུགས་འཛིན་པའི་ཚད་མ་
རྫས་གཞན་གྱིས་སྟོང་པ་ཆོས་ཀྱི་བདག་མེད་རགས་པ་དང་། ཆོས་ཐམས་ཅད་
བདེན་པས་སྟོང་པ་ཆོས་ཀྱི་བདག་མེད་ཕྲ་མོར་འདོད་པ་ཡིན་ལ། རང་རྒྱུད་པའི་
སྐབས་འདིར། གང་ཟག་གི་བདག་མེད་དང་ཆོས་ཀྱི་བདག་མེད་གཉིས། དག
ག་བྱའི་སྒོ་ནས་འབྱེད་པ་ཡིན་གྱི། སྟོང་གཞིའི་སྒོ་ནས་འབྱེད་པ་མ་ཡིན་ཏེ།
གཞན་དུ་ན། གཞི་གང་ཟག་གི་སྟེང་དུ་རང་རྐྱ་ཐུབ་པའི་རྫས་ཡོད་དུ་གྲུབ་པ་
བཀག་པ་དེ། གང་ཟག་གི་བདག་མེད་ཕྲ་མོ་དང་། ཡང་གཞི་གང་ཟག་གི་སྟེང་
དུ་དགག་བྱ་བདེན་གྲུབ་བཀག་པ་དེ། ཆོས་ཀྱི་བདག་མེད་ཕྲ་མོར་འཇོག་པར་
གསུངས་པ་ཡང་། མི་འཐད་པར་འགྱུར་ཏེ། གལ་ཏེ་བདག་མེད་གཉིས་སྟོང་
གཞིའི་སྒོ་ནས་འབྱེད་པ་ཡིན་ན་སྟོང་གཞི་གང་ཟག་གི་སྟེང་དུ། དགག་བྱ་ཆོས་
བདག་བཀག་པ་དེ་ཡང་། སྟོང་གཞིའི་སྒོ་ནས་གང་ཟག་གི་བདག་མེད་ཕྲ་མོར་
འཇོག་དགོས་པར་འགྱུར་བའི་ཕྱིར་རོ། །དེ་བཞིན་དུ་བདག་འཛིན་གཉིས་ཀྱང་
འཛིན་སྟངས་གྱི་སྒོ་ནས་འབྱེད་པ་ཡིན་གྱི། དམིགས་པའི་སྒོ་ནས་འབྱེད་པ་མ་
ཡིན་ཏེ། གཞན་དུ་ན། དམིགས་པ་གང་ཟག་ལ་དམིགས་ནས་རྣམ་པ་བདེན་
གྲུབ་ཏུ་འཛིན་པའི་བློ་དེ་ཡང་། གང་ཟག་གི་བདག་འཛིན་དུ་འགྱུར་བའི་ཕྱིར།
དེར་ཐལ། བདག་འཛིན་གཉིས་འཛིན་སྟངས་ཀྱི་སྒོ་ནས་འབྱེད་པ་མ་ཡིན་པའི་
-120-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
ཕྱིར། རྟགས་ཁས། འདོད་མི་ནུས་ཏེ། ལུགས་འདིས་བདག་མེད་གཉིས་དགག་
བྱའི་སྒོ་ནས་འབྱེད་ཅིང་། བདག་འཛིན་གཉིས་འཛིན་སྟང་གི་སྒོ་ནས་འབྱེད་ལ།
ཐལ་འགྱུར་བས་བདག་མེད་གཉིས་སྟོང་གཞིའི་སྒོ་ནས་འབྱེད་ཅིང་། བདག་
འཛིན་ གཉིས་ དམིགས་པའི་སྒོ་ ནས་ འབྱེད་ པའི་ ཁྱད་ པར་ འཐད་ པའི་ ཕྱིར།
རྟགས་སླའོ། །
བདུན་པ་ས་ལམ་གྱི་རྣམ་བཞག་བཤད་པ་ལ་གཉིས། རང་རྒྱུད་པ་གཉིས་
སོ་སོའི་འདོད་ཚུལ་དང་། གཉིས་ཀའི་ཐུན་མོང་གི་འདོད་ཚུལ་ལོ། །དང་པོ་ལ་
གཉིས། རྣལ་འབྱོར་སྤྱོད་པའི་དབུ་མ་རང་རྒྱུད་པའི་འདོད་ཚུལ་དང༌། མདོ་སྡེ་
སྤྱོད་པའི་དབུ་མ་རང་རྒྱུད་པའི་འདོད་ཚུལ་ལོ། །དང་པོ་ནི། ལམ་གྱི་སྤང་བྱ་ལ།
གང་ཟག་གི་བདག་འཛིན་ཉོན་སྒྲིབ་དང་། ཆོས་ཀྱི་བདག་འཛིན་ཤེས་སྒྲིབ་ཏུ་
འདོད་ལ། ཤེས་སྒྲིབ་དེ་ལ་ཡང་། གཟུགས་འཛིན་རྫས་གཞན་དུ་འཛིན་པ་ལྟ་
བུའི་ཤེས་སྒྲིབ་རིགས་པ་དང་། ཕུང་སོགས་ཀྱི་ཆོས་རྣམས་བདེན་གྲུབ་ཏུ་འཛིན་
པ་ལྟ་བུའི་ཤེས་སྒྲིབ་ཕྲོ་མོ་གཉིས་ཡོད་པར་འདོད་ལ། དེའི་ཕྱིར་ཐེག་པ་གསུམ་
གྱི་ལམ་ལ། སྤང་བྱའི་གཙོ་བོ་སྒྲིབ་པ་མི་འདྲ་བ་གསུམ་དང་། བསྒོམ་བྱའི་གཙོ་
བོ་ལྟ་བ་མི་འདྲ་བ་གསུམ་གྱི་ཁྱད་པར་ཁས་ལེན་ལ། དེ་ཡང་གདུལ་བྱ་ཉན་ཐོས་
ཀྱི་རིགས་ཅན་རྣམས་ཀྱིས། གང་ཟག་རང་རྐྱ་ཐུབ་པའི་རྫས་ཡོད་དུ་གྲུབ་པ་
འཛིན་པའི་གང་ཟག་གི་བདག་འཛིན་སྤང་བྱའི་གཙོ་བོ་དང་། སྤང་བྱ་དེའི་དངོས་
གཉེན་དུ་གང་ཟག་རང་རྐྱ་ཐུབ་པའི་རྫས་ཡོད་དུ་གྲུབ་པ་སྟོང་པར་རྟོགས་པའི་ལྟ་
བ་དེ། བསྒོམ་བྱའི་གཙོ་བོར་བྱས་པ་ལས་མཐར་ཉོན་སྒྲིབ་མ་ལུས་པ་སྤངས་
པའི་བྱང་ཆུབ་ཆུང་ངུའམ། ཉན་ཐོས་ཀྱི་བྱང་ཆུབ་ཐོབ་པར་བཞེད་ཅིང་། རང་
-121-



་ མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
རྒྱལ་གྱི་རིགས་ཅན་རྣམས་ཀྱིས། གཟུགས་དང་གཟུགས་འཛིན་པའི་ཚད་མ་
རྫས་གཞན་དུ་འཛིན་པའི་ཆོས་ཀྱི་བདག་འཛིན་རགས་པ་སྤང་བྱའི་གཙོ་བོ་དང་།
སྤང་བྱ་དེའི་དངོས་གཉེན་དུ་གཟུགས་འཛིན་རྫས་གཞན་གྱིས་སྟོང་པའི་ཆོས་ཀྱི་
བདག་མེད་རགས་པ་རྟོགས་པའི་ལྟ་བ་དེ། བསྒོམ་བྱའི་གཙོ་བོར་བྱས་པ་ལས།
མཐར་ཉོན་སྒྲིབ་དང་ཤེས་སྒྲིབ་རགས་པ་མ་ལུས་པ་སྤངས་པའི་བྱང་ཆུབ་འབྲིང་
ངམ། རང་རྒྱལ་གྱི་བྱང་ཆུབ་ཐོབ་པར་བཞེད་ལ། བྱང་ཆུབ་སེམས་དཔའ་རྣམས་
ཀྱིས་ནི། ཕུང་སོགས་ཀྱི་ཆོས་རྣམས་བདེན་གྲུབ་ཏུ་འཛིན་པའི་བདེན་འཛིན་བག་
ཆགས་དང་བཅས་པའི་སྤང་བྱའི་གཙོ་བོ་དང་། དེའི་དངོས་གཉེན་དུ་ཆོས་ཐམས་
ཅད་བདེན་པས་སྟོང་པའི་ཆོས་ཀྱི་བདག་མེད་ཕྲ་མོ་རྟོགས་པའི་ལྟ་བ་དེ། བསྒོམ་
བྱའི་གཙོ་བོར་བྱས་པ་ལས། མཐར་སྒྲིབ་གཉིས་བག་ཆགས་དང་བཅས་པ་མ་
ལུས་པ་སྤངས་པའི་བྱང་ཆུབ་ཆེན་པོའམ། སངས་རྒྱས་ཀྱི་གོ་འཕང་མངོན་དུ་བྱེད་
པར་འདོད་དོ། །ལུགས་འདིའི་རང་རྒྱལ་ལ། ཤེས་སྒྲིབ་རགས་པ་སྤང་བྱའི་གཙོ་
བོར་བྱེད་པའི་ཕྱིར། ཞུགས་གནས་བརྒྱད་ཀྱི་རྣམ་བཞག་སོགས་ཁས་མི་ལེན་ཅིང་
།
ཉན་ཐོས་ལ་ནི། སྐྱེས་བུ་ཟུང་བཞི་དང་། གང་ཟག་ཡ་བརྒྱད་ཀྱི་ཐ་སྙད་བརྩི་
བར་བཞེད་དོ། །གཉིས་པ་ནི། མདོ་སྡེ་སྤྱོད་པའི་དབུ་མ་རང་རྒྱུད་པའི་ལུགས་
ལ༑ ཉན་རང་གཉིས་ཀྱི་ལམ་ལ། སྤང་བྱའི་གཙོ་བོ་དང་། བསྒོམ་བྱའི་གཙོ་
བོ་ལ་ཁྱད་མེད་པར་འདོད་ལ། དེ་ཡང་ཉན་རང་གཉིས་གང་ཡིན་ཀྱང་ཉོན་སྒྲིབ་
སྤང་བྱའི་གཙོ་བོ་དང་། གང་ཟག་གི་བདག་མེད་བསྒོམ་བྱའི་གཙོ་བོར་བྱེད་པར་
འདོད་ལ། དེ་ཡང་ལུགས་འདིས། གཟུགས་འཛིན་རྫས་གཞན་དུ་འཛིན་པའི་བློ་
དེ༑ ཆོས་ཀྱི་བདག་འཛིན་དང་། སྤང་བྱ་སོགས་སུ་ཁས་མི་ལེན་ལ། དེའི་རྒྱུ་
-122-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
མཚན་ཡང་ཕྱི་དོན་ཁས་ལེན་པ་ལ་ཐུག་ཅིང་། རང་རྒྱལ་གྱི་ལམ་ལ། གཉིས་
སྟོང་གི་དེ་ཉིད་རྟོགས་པའི་ལྟ་བ་སོགས་ཀྱང་ཁས་མི་ལེན་པ་གནད་ཀྱིས། ཉན་
རང་གཉིས་ཀྱི་སྤང་བྱ་དང་། གཉེན་པོ་ལ་ཁྱད་མེད་པར་ཁས་ལེན་པ་ཡིན་ནོ། །
དེ་ལྟར་ན་ཡང་ཉན་རང་གཉིས་ཀྱི་ཐོབ་བྱའི་འབྲས་བུ་ལ་ནི་མཆོག་དམན་གྱི་ཁྱད་
པར་ཡོད་དེ། ཉན་རང་གཉིས་ཀྱི་ལམ་དུས་ཀྱི་བསོད་ནམས་ཀྱི་ཚོགས་ལ་རྒྱ་ཆེ་
ཆུང་དང་། ཡུན་རིང་ཐུང་གི་ཁྱད་པར་ཡོད་པའི་ཕྱིར། ཞེས་འདོད་ལ། ཁས་
ལེན་གཞན་ནི་ཕལ་ཆེར་སྔ་མ་དང་འདྲའོ། །
གཉིས་པ་ཐུན་མོང་གི་འདོད་ཚུལ་ནི། ཉན་རང་ཐེག་ཆེན་གསུམ་ཀ་ལ།
ལམ་ལྔ་ལྔའི་རྣམ་བཞག་དང་། དེ་རྣམས་ཀྱི་ནང་ནས་ཀྱང་། དང་པོ་གཉིས་
གཉིས་སོ་སྐྱེའི་ལམ་དང་། ཕྱི་མ་གསུམ་གསུམ་འཕགས་ལམ་དང་། ཡང་དང་
པོ་བཞི་བཞི་སློབ་ལམ་དང་། ཕྱི་མ་གཅིག་གཅིག་རང་རང་གི་སློབ་ལམ་དུ་ཁས་
ལེན་པ་ཡིན་ནོ། །ཐེག་དམན་གྱི་མྱང་འདས་ལ། ལྷག་བཅས་མྱང་འདས་དང་།
ལྷག་མེད་མྱང་འདས་གཉིས་སུ་ཡོད་ལ། ལྷག་བཅས་མྱང་འདས་ནི། སྔ་མའི་
ལས་ཉོན་གྱིས་འཕངས་པའི་སྡུག་བསྔལ་གྱི་ཕུང་པོའི་ལྷག་མ་དང་བཅས་པའི་
མྱང་འདས་དང་། ལྷག་མེད་མྱང་འདས་ནི། སྡུག་བསྔལ་གྱི་ཕུང་པོ་དེ་དང་བྲལ་
བའི་གནས་སྐབས་ཀྱི་མྱང་འདས་ལ་འདོད་ལ། ཐེག་དམན་དགྲ་བཅོམ་ཡིན་ན་
མཐར་ཐེག་ཆེན་ལམ་དུ་འཇུག་པས་ཁྱབ་སྟེ། མཐར་ཐུག་ཐེག་པ་གཅིག་ཏུ་གྲུབ་
པར་འདོད་པའི་ཕྱིར། ཐེག་ཆེན་རིགས་ངེས་ལ་ནི། ཀུན་རྫོབ་སེམས་བསྐྱེད་
སྐྱེས་པ་དང་། ཐེག་ཆེན་གྱི་ཚོགས་ལམ་ཆུང་ངུ་ཐོབ་པ་དུས་མཉམ་ལ། ཚོགས་
ལམ་ཆེན་པོའི་ གནས་སྐབས་སུ་ཆོས་རྒྱུན་གྱི་ཏིང་ངེ་འཛིན་ལ་བརྟེན་ནས།
-123-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
མཆོག་གི་སྤྲུལ་སྐུ་ལས་གདམས་ངག་དངོས་སུ་ཉན་ཅིང་། དེའི་དོན་ཉམས་སུ་
བླངས་པ་ལ་བརྟེན་ནས། སྟོང་ཉིད་ལ་དམིགས་པའི་སྒོམ་བྱུང་གི་ཤེས་རབ་སྐྱེས་
པ་དང་དུས་མཉམ་དུ་སྦྱོར་ལམ་དུ་འཕོས་པར་ཁས་ལེན་ནོ། །སྦྱོར་ལམ་དྲོད། རྩེ་
མོ་༑ བཟོད་པ། ཆོས་མཆོག་བཞི་ལ་རིམ་པ་བཞིན། སྣང་བ་ཐོབ་པའི་ཏིང་ངེ་
འཛིན་དང་། སྣང་བ་མཆེད་པའི་ཏིང་ངེ་འཛིན་དང་། དེ་ཁོ་ན་ཉིད་ཕྱོགས་
གཅིག་ལ་ཞུགས་པའི་ཏིང་ངེ་འཛིན་དང་། བར་ཆད་མེད་པའི་ཏིང་ངེ་འཛིན་ཞེས་
ཟེར་ལ། དེ་དག་གི་སྐབས་སུ་མཐོང་སྤང་ཉམས་སྨད་ཚུལ་ཡང་། དྲོད་ཀྱི་སྐབས་
སུ། མཐོང་སྤང་ཀུན་ནས་ཉོན་མོངས་གཟུང་རྟོག་དང་། རྩེ་མོས་རྣམ་བྱང་གཟུང་
རྟོག་དང་། བཟོད་པས་རྫས་འཛིན་རྟོག་པ་དང་། ཆོས་མཆོག་གིས་རྟག་འཛིན་
རྟོག་པ་རྣམས་རེ་རེ་ནས་ཉམས་སྨད་པར་བྱེད་ལ། མཐོང་ལམ་བར་ཆད་མེད་
ལམ་གྱིས། མཐོང་སྤང་ཉོན་སྒྲིབ་ཀུན་བཏགས་དང་། ཤེས་སྒྲིབ་ཀུན་བཏགས་
གཉིས་ཀ་ས་བོན་དང་བཅས་པ་སྤངས་ནས། དེའི་སྐད་ཅིག་གཉིས་པ་ལ།
ཉོན་ཤེས་ཀྱི་སྒྲིབ་པ་ཀུན་བཏགས་གཉིས་སྤངས་པའི་རྣམ་གྲོལ་ལམ་དང་འགོག་
བདེན་གཉིས་ཀ་དུས་གཅིག་ལ་མངོན་དུ་བྱེད་པར་འདོད་དོ། །སྒོམ་སྤང་ཉོན་
ཤེས་ཀྱི་སྒྲིབ་པ་གཉིས་ནི། ཅིག་ཅར་དུ་སྒོམ་ལམ་སྐོར་དགུས་སྤོང་བར་འདོད་
ལ༑ བྱང་ཆུབ་མངོན་དུ་བྱེད་ཚུལ་ཡང་། ས་བཅུ་བའི་སྐད་ཅིག་ཐ་མར་སྐྱེས་
པའི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ནམ། རྒྱུན་མཐའི་བར་ཆད་མེད་ལམ་
གྱིས་ཉོན་ཤེས་ཀྱི་སྒྲིབ་པ་ལྷན་ཅིག་ཆུང་ངུའི་ཆུང་ངུ་གཉིས་ཅིག་ཅར་དུ་སྤངས་
ནས། དེའི་སྐད་ཅིག་གཉིས་པར་སྒྲིབ་གཉིས་བག་ཆགས་དང་བཅས་པ་ལས་རྣམ་
པར་གྲོལ་བའི་རྣམ་གྲོལ་ལམ། རྣམ་པ་ཐམས་ཅད་མཁྱེན་པའི་ཡེ་ཤེས་དང་།
-124-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
འགོག་བདེན་མཐར་ཐུག །མི་གནས་པའི་མྱང་འདས་གཉིས་ཀ་དུས་གཅིག་ལ་
མངོན་དུ་བྱེད་པར་འདོད་དོ། །ལུགས་འདིས་འཁོར་ལོ་གསུམ་གྱི་དྲང་ངེས་འབྱེད་
ཚུལ་ནི། སེམས་ཙམ་པའི་སྐབས་དང་མི་འདྲ་སྟེ། སེམས་ཙམ་པས། འཁོར་
ལོ་དང་པོ་གཉིས་དྲང་དོན་གྱི་མདོ་དང་། ཐ་མ་ངེས་དོན་གྱི་མདོར་འདོད་ལ།
རང་རྒྱུད་པ་རྣམས་ཀྱིས་ནི། འཁོར་ལོ་ཐོག་མཐའ་གཉིས་དྲང་དོན་གྱི་མདོ་དང་།
བར་བ་ལ་དྲང་ངེས་ཀྱི་ཆ་གཉིས་ཡོད་པར་འདོད་ལ། དེ་ཡང་དགག་བྱ་ལ་དོན་
དམ་གྱི་ཁྱད་པར་སྦྱར་བ་རྣམས་ངེས་དོན་གྱི་མདོ་དང་། དེ་ལྟར་མ་སྦྱར་བའི་འཁོར་
ལོ་བར་པའི་མདོ་རྣམས་དྲང་དོན་གྱི་མདོར་བཞེད་པར་གསུངས་སོ། །
གཉིས་པ་ཐལ་འགྱུར་བའི་ལུགས་བཤད་པ་ལ་ཡང་བདུན། མཚན་ཉིད།
མཚན་གཞི། སྒྲ་བཤད། ཡུལ་གྱི་འདོད་ཚུལ། ཡུལ་ཅན་གྱི་འདོད་ཚུལ།
བདག་མེད་ཀྱི་འདོད་ཚུལ། ས་ལམ་གྱི་རྣམ་བཞག་བཤད་པའོ། །དང་པོ་ནི།
གཞན་གྲགས་ཀྱི་ཐལ་འགྱུར་ཙམ་ཞལ་གྱིས་བཞེས་པའི་སྒོ་ནས་བདེན་དངོས་ཐ་
སྙད་དུ་ཡང་མི་འདོད་པའི་དབུ་མ་པ་དེ། ཐལ་འགྱུར་བའི་མཚན་ཉིད། གཉིས་
པ་མཚན་གཞི་ནི། སངས་རྒྱས་བསྐྱངས་དང་། ཟླ་བ་གྲགས་པ་དང་། ཞི་བ་ལྷ་
ལྟ་བུ་སྟེ། རྩ་ཤེས་ཊིཀ་ཆེན་ལས། ཀླུ་སྒྲུབ་འཕགས་པ་ལྷ་ཡི་གྲུབ་པའི་མཐའ།
ཤིང་རྟ་ཆེན་པོ་གསུམ་གྱིས་བཀྲལ་བའི་དོན། །ཞེས་གསུངས་པའི་ཕྱིར།
འཕགས་པ་ཡབ་སྲས་ནི། དོན་ལ་ཐལ་འགྱུར་བ་ཡིན་ཡང་ཐལ་རང་གཉིས་ཀའི་
ཐུན་མོང་གི་རྩ་བའི་སློབ་དཔོན་ཡིན་པའི་ཕྱིར། ཐལ་འགྱུར་བ་ཁོ་ན་ཡིན་ནོ་ཞེས་
ཀྱང་མི་སྨྲ་ལ། དེས་ན་བོད་སྔ་རབས་པ་རྣམས་ཀྱིས་ནི། ཡབ་སྲས་འདི་གཉིས་
ལ་གཞུང་ཕྱི་མོའི་དབུ་མ་པ་ཞེས་གསུངས་སོ། །གསུམ་པ་སྒྲ་བཤད་ནི། སློབ་
-125-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དཔོན་ཆེན་པོ་དཔལ་ལྡན་སངས་རྒྱས་བསྐྱངས་ཆོས་ཅན། ཁྱོད་ལ་ཐལ་འགྱུར་བ་
ཞེས་བརྗོད་པའི་རྒྱུ་མཚན་ཡོད་དེ། ཐལ་འགྱུར་ཙམ་གྱིས་ཕྱི་རྒོལ་གྱི་རྒྱུད་ལ་
བསྒྲུབ་བྱ་རྟོགས་པའི་རྗེས་དཔག་སྐྱེ་བར་འདོད་པས་ན། དེ་ལྟར་བརྗོད་པའི་
ཕྱིར། བཞི་པ་ཡུལ་གྱི་འདོད་ཚུལ་ལ་གསུམ། ཡུལ་སྤྱིའི་རྣམ་བཞག །ཡུལ་གྱི་
དབྱེ་བ། ཞལ་བཞེས་ཀྱི་ཁྱད་པར་རོ། །དང་པོ་ནི། ལུགས་འདི་ལ་གཞི་གྲུབ་
ན་རང་གི་མཚན་ཉིད་ཀྱིས་མ་གྲུབ་པས་ཁྱབ་སྟེ། གཞི་གྲུབ་ན་རྟོགས་པས་
བཏགས་ཙམ་ཡིན་པས་ཁྱབ་པ་གང་ཞིག །འདིར་རྟོགས་པས་བཏགས་ཙམ་
ཞེས་པའི་ཚིག་ཟུར་གྱི་ཙམ་སྒྲ་འདིས། རང་གི་མཚན་ཉིད་ཀྱིས་གྲུབ་པ་དང་།
རང་བཞིན་གྱིས་གྲུབ་པ་དང་། རང་ངོས་ནས་གྲུབ་པ་རྣམས་གཅོད་པ་ཡིན་པའི་
ཕྱིར། དེས་ན་རྟོག་པས་བཏགས་ཙམ་གྱིས་ཆོས་དང་། ཡུལ་དང་། ཤེས་བྱ་
དང༌། གཞི་གྲུབ་རྣམས་དོན་གཅིག །
གཉིས་པ་ལ་གཉིས། མངོན་ལྐོག་གཉིས་སུ་དབྱེ་བ་དང་། བདེན་པ་གཉིས་
སུ་དབྱེ་བའོ། །དང་པོ་ལ་གཉིས། ལྐོག་གྱུར་གྱི་ཆོས་དང་། མངོན་གྱུར་གྱི་ཆོས་སོ། །
དང་པོ་ནི། རྒྱུ་མཚན་ནམ་རྟགས་ལ་བརྟེན་ནས་རྟོགས་དགོས་པའི་ཆོས་དེ་ལྐོག་
གྱུར་གྱི་མཚན་ཉིད། མངོན་སུམ་མ་ཡིན་པའི་ཆོས་དང་། ལྐོག་གྱུར་དང་། རྗེས་
དཔག་གི་གཞལ་བྱ་རྣམས་དོན་གཅིག །མཚན་གཞི་ནི། སྒྲ་མི་རྟག་པ་དང་། སྒྲ་
བདེན་པས་སྟོང་པ་ལྟ་བུའོ། །གཉིས་པ་ནི། ཚུར་མཐོང་གི་རྟགས་ལ་མ་བརྟེན་
པར་མྱོང་སྟོབས་ཀྱིས་རྟོགས་ནུས་པའི་ཆོས་དེ་མངོན་གྱུར་གྱི་མཚན་ཉིད། ལྐོག་
ཏུ་མ་གྱུར་བའི་ཆོས་དང་། མངོན་གྱུར་དང་། མངོན་སུམ་དང་། དབང་པོའི་
ཡུལ་རྣམས་དོན་གཅིག །མཚན་གཞི་ནི། ཀ་བ་དང་། བུམ་པ་དང་། སྣམ་བུ་
-126-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང༌།
ལྟ་བུའོ། །དེ་ནས་ལུགས་འདི་ལ། ། མངོན་གྱུར་ཡིན་ན་ལྐོག་གྱུར་མ་ཡིན་པས་
ཁྱབ་ཅིང་། ལྐོག་གྱུར་ཡིན་ན་མངོན་གྱུར་མ་ཡིན་པས་ཡང་ཁྱབ་ལ། དེ་བཞིན་
དུ་གཞལ་བྱའི་གནས་གསུམ་ལྟ་བུ་ཡང་འགལ་བར་བཞེད་དོ། །ཀུན་མཁྱེན་འཇིག་
མེད་དབང་པོས། དེས་ན་ལུགས་འདི་ལ་མངོན་ལྐོག་གཉིས་དང་། གཞལ་བྱའི་
གནས་གསུམ་འགལ་བར་བཞེད་དོ། །ཞེས་གསུངས་པའི་ཕྱིར། གཉིས་པ་བདེན་
པ་གཉིས་སུ་དབྱེ་བ་ལ་གཉིས། ཀུན་རྫོབ་བདེན་པ་དང་། དོན་དམ་བདེན་པའོ། །
དང་པོ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི། ཐ་སྙད་དཔྱོད་
བྱེད་ཀྱི་ཚད་མས་རྙེད་དོན་གང་ཞིག །ཐ་སྙད་དཔྱོད་བྱེད་ཀྱི་ཚད་མ་རང་ཉིད་ལ་
ཐ་སྙད་དཔྱོད་བྱེད་ཀྱི་ཚད་མར་སོང་བ་དེ། རང་ཉིད་ཀུན་རྫོབ་བདེན་པ་ཡིན་
པའི་མཚན་ཉིད། མཚན་གཞི་ནི། ཀ་བ་དང་། བུམ་པ་དང་། འདུས་མ་བྱས་
ཀྱི་ནམ་མཁའ་ལྟ་བུའོ། །གཉིས་པ་ནི། ཀུན་རྫོབ་བདེན་པ་ལ་འཇིག་རྟེན་ཤེས་
ངོ་ལ་ལྟོས་ཏེ་དབྱེ་ན་གཉིས། ཡང་དག་ཀུན་རྫོབ་དང་། ལོག་པའི་ཀུན་རྫོབ་བོ། །
དང་པོ་ནི། འཕྲལ་གྱི་འཁྲུལ་རྒྱུས་མ་བསླད་པའི་དབང་པོ་དྲུག་ཡུལ་དང་བཅས་
པ་ནི། ཡང་དག་ཀུན་རྫོབ་ཡིན་ལ། མཚན་གཞི་ནི། གཟུགས་དང་སྒྲ་ལ་སོགས་
པ་ལྟ་བུ་རྣམས་འཇོག་སྟེ།དེ་རྣམས་འཇིག་རྟེན་ཤེས་ངོ་ལ་ལྟོས་ཏེ་ཡང་དག་ཡིན་
པའི་ཕྱིར། ལོག་པའི་ཀུན་རྫོབ་ནི། འཕྲལ་གྱི་འཁྲུལ་རྒྱུས་བསླད་པའི་དབང་པོ་
དྲུག་ཡུལ་དང་བཅས་པ་ལྟ་བུ་སྟེ། མཚན་གཞི་ནི། མེ་ལོང་ནང་གི་བྱད་བཞིན་
གྱི་གཟུགས་བརྙན་ལྟ་བུ་སྟེ། དེ་འཇིག་རྟེན་ཤེས་ངོ་ལ་ལྟོས་ཀྱང་ལོག་པ་ཡིན་
པའི་ཕྱིར། དེས་ན་ལུགས་འདིས། འཇིག་རྟེན་ཤེས་ངོ་ལ་ལྟོས་ནས་ཡང་ལོག་
གཉིས་སུ་འབྱེད་ཀྱི། སྤྱིར་ཡང་ལོག་གཉིས་སུ་མི་འབྱེད་དེ། ཡང་དག་ཀུན་
-127-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
རྫོབ་གཞི་མ་གྲུབ་པའི་ཕྱིར། གཞན་ཡང་འཇིག་རྟེན་ཤེས་ངོ་ལ་ལྟོས་ཏེ། ཡང་
དག་ཡིན་ན་ཡོད་པས་མ་ཁྱབ་སྟེ། གཟུགས་བདེན་པར་གྲུབ་པ་དེ། འཇིག་རྟེན་
ཤེས་ངོ་ལ་ལྟོས་དེ་ཡང་དག་ཡིན་ཀྱང་། དེ་འདྲ་བ་དེ་ཚད་མས་མ་དམིགས་པའི་
ཕྱིར། དེས་ན་འཇིག་རྟེན་ཤེས་ངོ་ལ་ལྟོས་ཏེ། ཡང་དག་ཡིན་ན་ཡང་དག་མ་ཡིན་
དགོས་པའི་ཕྱིར་ཏེ། དེ་ཡིན་ན་ལོག་པ་ཡིན་དགོས་པའི་ཕྱིར། ཞེས་བཞེད་དོ། །
གཉིས་པ་ལ་གཉིས། མཚན་ཉིད་དང་། དབྱེ་བའོ། །དང་པོ་ནི། མཐར་
ཐུག་དཔྱོད་བྱེད་ཀྱི་ཚད་མས་རྙེད་དོན་གང་ཞིག །མཐར་ཐུག་དཔྱོད་བྱེད་ཀྱི་ཚད་
མ་རང་ཉིད་ལ་མཐར་ཐུག་དཔྱོད་བྱེད་ཀྱི་ཚད་མར་སོང་བ་དེ། རང་ཉིད་དོན་
དམ་བདེན་པ་ཡིན་པའི་མཚན་ཉིད། མཚན་གཞི་ནི། ཀ་བའི་ཆོས་ཉིད་དང་།
བུམ་པའི་ཆོས་ཉིད་ལྟ་བུའོ། །
གཉིས་པ་ལ། རྒྱས་པར་དབྱེ་ན་སྟོང་ཉིད་བཅུ་དྲུག །འབྲིང་དུ་དབྱེ་ན་
སྟོང་ཉིད་བཞི། ཤིན་ཏུ་བསྡུས་ན་བདག་མེད་གཉིས་རྣམས་སོ། །ཞེས་དབྱངས་
ཅན་བཞད་པ་དགེ་འདུན་རྒྱ་མཚོས་གསུངས་སོ། །
གསུམ་པ་ཞལ་བཞེས་ཀྱི་ཁྱད་པར་ནི། ཐལ་འགྱུར་བའི་སྐབས་འདིར།
རང་རྒྱུད་པ་དང༌། སེམས་ཙམ་པ་སོགས་ཀྱི་ལུགས་དང་མི་མཐུན་པའི་ཞལ་བཞེས་
ཀྱི་ཁྱད་པར་དུ་མ་ཡོད་དེ། རང་གི་མཚན་ཉིད་ཀྱིས་གྲུབ་པ་དང་། རང་ངོས་
ནས་གྲུབ་པ་སོགས་ཁས་མི་ལེན་པའི་ཁྱད་པར། རང་རྒྱུད་དང་རང་རིག་ཁས་མི་
ལེན་པའི་ཁྱད་པར། ཀུན་གཞི་ཁས་མི་ལེན་ཅིང་ཕྱི་དོན་ཁས་ལེན་པའི་ཁྱད་པར།
བདེན་འཛིན་ཉོན་སྒྲིབ་ཏུ་འདོད་ཅིང་བདག་མེད་གཉིས་ལ་ཕྲ་རགས་མི་འབྱེད་
པའི་ཁྱད་པར། དུས་གསུམ་དངོས་པོར་འདོད་ཅིང་འགོག་བདེན་དོན་དམ་བདེན་
-128-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
པར་འདོད་པའི་ཁྱད་པར། སོ་སྐྱེ་ལ་ཕྲ་བའི་མི་རྟག་པ་མངོན་སུམ་རྟོགས་པ་ཡོད་
ཅིང་། ཉན་རང་འཕགས་པ་ལ་ཆོས་ཀྱི་བདག་མེད་རྟོགས་པས་ཁྱད་པར་ཁས་
ལེན་པའི་ཁྱད་པར། ཡིད་མངོན་དང་རྟོག་པའི་གཞི་མཐུན་འདོད་ཅིང་། སོ་སྐྱེའི་
ཤེས་པ་ཐམས་ཅད་འཁྲུལ་ཤེས་སུ་འདོད་པའི་ཁྱད་པར། དཔྱད་ཤེས་ཚད་མར་
འདོད་ཅིང་རགས་པའི་མི་རྟག་སོགས་བཅུ་དྲུག་རྟོགས་པ་ཙམ་གྱིས་ཐེག་གསུམ་
གང་རུང་གི་སྦྱོར་ལམ་ཙམ་དུ་ཡང་བགྲོད་མི་ནུས་པར་འདོད་པའི་ཁྱད་པར་རྣམས་
དང༌། གཞན་ཡང་ལུགས་འདི་ལ་ཐུན་མོང་མ་ཡིན་པའི་ཞལ་བཞེས་ཀྱི་རྣམ་གྲངས་
མཐའ་ཡས་པ་ཞིག་ཡོད་པར་གསུངས་སོ། །
ལྔ་བ་ཡུན་ཅན་གྱི་རྣམ་བཞག་ལ་གཉིས། གང་ཟག་དང་། ཤེས་པའོ། །
དང་པོ་ནི། རང་གི་གདགས་གཞི་ཕུང་པོ་ལྔའམ་བཞི་ལ་བརྟེན་ནས་བཏགས་པའི་
ང་ཙམ་དེ་གང་ཟག་གི་མཚན་གཞིར་འདོད་ཅིང་། གང་ཟག་ལ་ལྡན་མིན་འདུ་བྱེད་
ཀྱིས་ཁྱབ་པར་བཞེད་དོ། །གཉིས་པ་ལ་གཉིས། ཚད་མ་དང་། ཚད་མིན་གྱི་བློའོ། །
དང་པོ་ལ་གཉིས། མངོན་སུམ་ཚད་མ་དང་། རྗེས་དཔག་ཚད་མའོ། །དང་པོ་
ལ་གསུམ། དབང་པོའི་མངོན་སུམ་ཚད་མ། ཡིད་ཀྱི་མངོན་སུམ་གྱི་ཚད་མ།
རྣལ་འབྱོར་མངོན་སུམ་གྱི་ཚད་མའོ། །རང་རིག་མངོན་སུམ་མི་འདོད་ཅིང་། སེམས་
ཅན་གྱི་རྒྱུད་ཀྱི་དབང་ཤེས་ལ་འཁྲུལ་ཤེས་ཀྱིས་ཁྱབ་པ་དང་། ཡིད་ཤེས་ལ་ཡང་
འཁྲུལ་མ་འཁྲུལ་གཉིས་ཀ་ཡོད་པར་འདོད་ལ། དེར་མ་ཟད་རྣལ་འབྱོར་མངོན་
སུམ་ལ་ཡང་འཁྲུལ་མ་འཁྲུལ་གཉིས་ཀ་ཡོད་དེ། མཉམ་བཞག་ཟག་མེད་ཀྱི་ངོ་བོར་
གྱུར་བའི་རྣལ་འབྱོར་མངོན་སུམ་དེ་མ་འཁྲུལ་བ་དང་། སོ་སྐྱེའི་རྒྱུད་ཀྱི་ཕྲ་བའི་
མི་རྟག་པ་མངོན་སུམ་དུ་རྟོགས་པའི་རྣལ་འབྱོར་མངོན་སུམ་དེ་འཁྲུལ་ཤེས་ཡིན་
-129-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པའི་ཕྱིར། རྣལ་འབྱོར་མངོན་སུམ་ཕྱི་མ་འདི་ཆོས་ཅན། ཁྱོད་འཁྲུལ་ཤེས་ཡིན་
པར་ཐལ། སོ་སྐྱེའི་རྒྱུད་ཀྱི་ཤེས་པ་ཡིན་པའི་ཕྱིར། ཁྱབ་སྟེ། ལུགས་འདི་ལ་
སོ་སྐྱེའི་རྒྱུད་ཀྱི་ཤེས་པ་ཡིན་ན། འཁྲུལ་ཤེས་ཡིན་པས་ཁྱབ་པའི་ཕྱིར། རྟགས་
སླའོ། །ཡང་སྒྲ་མི་རྟག་རྟོགས་ཀྱི་རྗེས་དཔག་སྐད་ཅིག་གཉིས་པ་དང་། སྔོ་འཛིན་
དབང་མངོན་གྱིས་དྲངས་ནས་སྐྱེས་པའི་སྔོན་པོ་དོན་མཐུན་དུ་དྲན་པའི་དྲན་ཤེས་
རྣམས། རྟོག་བཅས་མངོན་སུམ་ཚད་མ་དང་། གཟུགས་འཛིན་དབང་པོའི་མངོན་
སུམ་མམ། གཟུགས་འཛིན་དབང་པོའི་མངོན་སུམ་སྐད་ཅིག་གཉིས་པ་དེ། རྟོག་
མེད་དུ་གྱུར་པའི་མངོན་སུམ་ཚད་མ་ཡིན་ནོ། །ཡང་ལུགས་འདི་ལ། རྣལ་འབྱོར་
མངོན་སུམ་ཆོས་ཅན། མངོན་སུམ་མ་ཡིན་པར་ཐལ། མངོན་གྱུར་མ་ཡིན་པའི་
ཕྱིར། ཁྱབ་སྟེ། མངོན་སུམ་དང་མངོན་གྱུར་དོན་གཅིག་ཡིན་པའི་ཕྱིར། དེས་
ན༑ མངོན་སུམ་ཚད་མ་ཡིན་ན་མངོན་སུམ་ཡིན་པས་མ་ཁྱབ་བོ། །ཞེས་བཞེད་
དོ༑ ༑
གཉིས་པ་རྗེས་དཔག་ཚད་མ་ལ་བཞི། དངོས་སྟོབས་རྗེས་དཔག །གྲགས་
པའི་རྗེས་དཔག །དཔེ་ཉེར་འཇལ་གྱི་རྗེས་དཔག །ཡིད་ཆེས་རྗེས་དཔག་རྣམས་
སོ༑ ༑དེ་དག་ལས་གྲགས་པའི་རྗེས་དཔག་དང་། དཔེ་ཉེར་འཇལ་གྱི་རྗེས་དཔག་
གཉིས་དངོས་སྟོབས་རྗེས་དཔག་གི་ནང་དུ་འདུ་བར་གསུངས་ལ། ཡང་ཚད་མ་
ལ༑ ཡུལ་དེ་ལ་མ་འཁྲུལ་བ་དང་ཡུལ་དེ་རྟོགས་པ་གཉིས་ཀྱང་མི་འགལ་ཏེ།
སྒྲ་མི་རྟག་རྟོགས་ཀྱི་རྗེས་དཔག་དེ། སྒྲ་མི་རྟག་པ་ལ་འཁྲུལ་ཡང༌། དེས་སྒྲ་མི་
རྟག་པ་རྟོགས་པར་ཁས་ལེན་པའི་ཕྱིར། དེས་ན་ཚད་མ་ཡིན་ན་རང་གི་ཞེན་ཡུལ་
ལ་མ་འཁྲུལ་པས་མ་ཁྱབ་སྟེ། སྒྲ་མི་རྟག་རྟོགས་ཀྱི་རྗེས་དཔག་དེ། སྒྲ་མི་རྟག་
-130-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
པ་ལ་འཁྲུལ་ཤེས་ཡིན་པའི་ཕྱིར། ཞེས་བཞེད་དོ། ཤེས་པས་ཡུལ་འཇལ་ཚུལ་
ལ་ཡང་
། གང་ཟག་གི་བདག་གི་དོན་སྤྱི་དེ་གང་ཟག་གི་བདག་འཛིན་གྱི་གཞལ་
བྱ་དང་། རི་བོང་གི་རྭའི་དོན་སྤྱི་དེ། རི་བོང་རྭ་འཛིན་རྟོག་པའི་གཞལ་བྱ་དང་།
སྒྲ་རྟག་པའི་དོན་སྤྱི་དེ། སྒྲ་རྟག་འཛིན་རྟོག་པའི་གཞལ་བྱ་ཡིན་ལ། དེས་ན་
ཤེས་པ་ཡིན་ན་རང་གི་གཞལ་བྱ་རྟོགས་པས་ཁྱབ་པར་བཞེད་དོ། ། ་
དྲུག་པ་བདག་མེད་ཀྱི་འདོད་ཚུལ་ནི། གང་ཟག་རང་རྐྱ་ཐུབ་པའི་རྫས་
ཡོད་ཀྱིས་སྟོང་པ། གང་ཟག་གི་བདག་མེད་རགས་པ་དང་། གང་ཟག་བདེན་ .
པས་སྟོང་པ་གང་ཟག་གི་བདག་མེད་ཕྲ་མོར་འདོད་ཅིང་། རྡུལ་ཕྲན་ཆ་མེད་བསགས་
པའི་རགས་པ་དང་། དེ་འཛིན་པའི་ཚད་མ་རྫས་གཞན་གྱིས་སྟོང་པ་ཆོས་ཀྱི་
བདག་མེད་རགས་པ་དང་། ཕུང་སོགས་ཀྱི་ཆོས་རྣམས་བདེན་པས་སྟོང་པ་ཆོས་
ཀྱི་བདག་མེད་ཕྲ་མོར་འཇོག་པ་ཡིན་ལ། དེ་ཡང་ལུགས་འདིས་གཞི་གང་ཟག་
གི་སྟེང་དུ་དགག་བྱ་བདེན་གྲུབ་བཀག་པ་གང་ཟག་གི་བདག་མེད་ཕྲ་མོ་དང་།
གཞི་ཕུང་སོགས་ཀྱི་སྟེང་དུ་དགག་བྱ་བདེན་གྲུབ་བཀག་པ་དེ་ཆོས་ཀྱི་བདག་མེད་
ཕྲ་མོར་བཞེད་པ་ཡིན་ལ། དེས་ན་ལུགས་འདིས་བདག་མེད་གཉིས་སྟོང་གཞིའི་
སྒོ་ནས་འབྱེད་པ་ཡིན་གྱི། དགག་བྱའི་སྒོ་ནས་འབྱེད་པ་མིན་ལ། གང་ཟག་གི་
བདག་མེད་ཕྲ་མོ་དང་། ཆོས་ཀྱི་བདག་མེད་ཕྲ་མོ་གཉིས་ལ་ཕྲ་རགས་མེད་ཅིང་།
གཉིས་ཀ་གནས་ལུགས་མཐར་ཐུག་ཏུ་བཞེད་པ་ཡིན་ནོ། །དེའི་ཕྱིར་བདག་འཛིན་
གཉིས་ཀྱང་དམིགས་པའི་སྒོ་ནས་འབྱེད་པ་ཡིན་གྱི། འཛིན་སྟངས་ཀྱི་སྒོ་ནས་
འབྱེད་པ་མ་ཡིན་ཏེ། གཞི་གང་ཟག་ལ་དམིགས་ནས་བདེན་གྲུབ་ཏུ་འཛིན་པ་སྟེ།
གང་ཟག་གི་བདག་འཛིན་ཕྲ་མོ་དང་། གཞི་ཕུང་སོགས་ལ་དམིགས་ནས་བདེན་
་ -131-
-131-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གྲུབ་ཏུ་འཛིན་པ་དེ། ཆོས་ཀྱི་བདག་འཛིན་ཕྲ་མོར་འཇོག་པ་ཡིན་པའི་ཕྱིར། བདུན་
པ་ས་ལམ་གྱི་རྣམ་བཞག་ལ་གསུམ། སྤང་བྱ་དང་། ས་ལམ་གྱི་རྣམ་བཞག་དངོས།
འབྲས་བུ་མངོན་དུ་བྱེད་ཚུལ་ལོ། །དང་པོ་ནི། བདག་འཛིན་ཕྲ་རགས་ས་བོན་
དང་བཅས་པ་དང་། དེའི་དབང་གིས་བྱུང་བའི་ཉོན་མོངས་དུག་གསུམ་ས་བོན་
དང་བཅས་པ་ཉོན་སྒྲིབ་དང་། བདེན་འཛིན་གྱི་བག་ཆགས་དང་། དེའི་དབང་
གིས་བྱུང་བའི་གཉིས་སྤངས་འཁྲུལ་བའི་ཆ་ཐམས་ཅད་ཤེས་སྒྲུབ་ཏུ་འདོད་ལ།
དེ་ཡང་ཉོན་སྒྲིབ་ནི་གཙོ་བོར་ཐར་བ་ཐོབ་པ་ལ་བར་དུ་གཅོད་པའི་སྒྲུབ་པ་བཞེད་
ཅིང་། ཤེས་སྒྲིབ་ནི་གཙོ་བོར་ཐམས་ཅད་མཁྱེན་པ་འཐོབ་པ་ལ་བར་དུ་གཅོད་
པའི་སྒྲིབ་པར་བཞེད་དོ། །གཉིས་པ་ལམ་གྱི་རྣམ་བཞག་དངོས་ལ། ཐེག་པ་
གསུམ་ཀ་ལ་རང་རྒྱུད་པ་སོགས་ཀྱི་སྐབས་ལྟར། ལམ་ལྔ་ལྔའི་རྣམ་བཞག་དང་།
མདོ་སྡེ་ས་བཅུ་པ་ལ་བརྟེན་ནས། ཐེག་ཆེན་ལ་ས་བཅུའི་རྣམ་བཞག་ཀྱང་བཞེད་
ལ༑ ཉན་རང་དང་། བྱང་སེམས་གསུམ་གང་ཡིན་ཀྱང་གང་ཟག་གི་བདག་མེད་
ཕྲ་མོ་དང་། ཆོས་ཀྱི་བདག་མེད་ཕྲ་མོ་གཉིས་ཀ་བསྒོམ་བྱའི་གཙོ་བོར་བྱེད་པ་ལ་
ཁྱད་པར་མེད་པར་བཞེད་ལ། འོན་ཏེ་སྤང་བྱའི་སྒྲིབ་པ་ལ་ནི་ཁྱད་ཡོད་དེ། ཉན་
རང་རྣམས་ཀྱིས། བདག་འཛིན་གཉིས་ས་བོན་དང་བཅས་པ་སྤང་བྱའི་གཙོ་བོར་
བྱེད་ཅིང་། བྱང་སེམས་རྣམས་ཀྱིས་དེའི་བག་ཆགས་ཤེས་སྒྲིབ་ཉིད་སྤང་བྱའི་གཙོ་
བོར་བྱེད་པ་བཞེད་དོ། །ལུགས་འདིས་ཐེག་པ་གསུམ་གྱི་ཤེས་རབ་ཀྱི་རྟོགས་
རིགས་ལ། མི་འདྲ་བ་མེད་པར་བཞེད་པའི་གནད་ཀྱིས། འཕགས་པ་གསུམ་པོ་
གང་རུང་ལ་ཆོས་ཀྱི་བདག་མེད་ཕྲ་མོ་མངོན་སུམ་དུ་རྟོགས་པས་ཁྱབ་པ་ཡང་ཞལ་
གྱིས་བཞེས་སོ། །
-132-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
་ གསུམ་པ་འབྲས་བུ་མངོན་དུ་བྱེད་ཚུལ་ནི། ཉན་རང་རིགས་ངེས་རྣམས་
ཀྱིས་བདག་མེད་ཕྲ་མོ་གཉིས་ཀྱི་དོན་རིགས་པའི་རྣམ་གྲངས་མདོར་བསྡུས་ཙམ་
གྱིས་ལེགས་པར་བསྒོམ་པ་ལས། མཐར་ཐེག་དམན་གྱི་སྒོམ་ལམ་རྡོ་རྗེ་ལྟ་བུའི་
ཏིང་ངེ་འཛིན་གྱིས། བདེན་འཛིན་ས་བོན་དང་བཅས་པ་སྤངས་པ་དང་དུས་
མཉམ་དུ་རང་རང་གི་བྱང་ཆུབ་མངོན་དུ་འགྱུར་བར་འདོད་ལ། དེ་ཡང་རང་རྒྱུད་
པ་མན་ཆད་ཀྱིས་ལྷག་མེད་མྱང་འདས་ཀྱི་སྔོན་དུ། ལྷག་བཅས་མྱང་འདས་ཐོབ་
དགོས་པར་བཞེད་ཀྱང་། ལུགས་འདིས་ལྷག་བཅས་མྱང་འདས་ཀྱི་སྔོད་དུ།
ལྷག་མེད་མྱང་འདས་ཐོབ་དགོས་པར་བཞེད་ལ། དེ་ཡང་ཉན་རང་དགྲ་བཅོམ་
མཉམ་བཞག་པའི་རྒྱུད་ཀྱི། བདག་འཛིན་གཉིས་ས་བོན་དང་བཅས་པ་སྤངས་
པའི་མྱང་འདས་དེ་ལྷག་མེད་མྱང་འདས་དང་། ་ ཉན་རང་དགྲ་བཅོམ་རྗེས་ཐོབ་
པའི་རྒྱུད་ཀྱི་བདག་འཛིན་གཉིས་ས་བོན་དང་བཅས་པ་སྤངས་པའི་མྱང་འདས་དེ།
ལྷག་བཅས་མྱང་འདས་སུ་འདོད་པའི་གནད་ཀྱིས་ཡིན་ལ། དེ་བཞིན་དུ་ཉན་རང་
གཉིས་ཀ་ལ་ཞུགས་གནས་བརྒྱད་ཀྱི་རྣམ་བཞག་འཐད་པ་དང་། ཞུགས་གནས་
བརྒྱད་པོ་གང་རུང་ལ་འཕགས་པས་ཁྱབ་པ་སོགས་ཀྱང་ཞལ་གྱིས་བཞེས་པ་ཡིན་
ནོ༑ ༑ཐེག་ཆེན་བྱང་ཆུབ་མངོན་དུ་བྱེད་ཚུལ་ནི། བྱང་སེམས་རྣམས་ཀྱིས་བདག་
མེད་ཕྲ་མོ་གཉིས་ཀྱི་དོན། རིགས་པའི་རྣམ་གྲངས། མཐའ་ཡས་པའི་སྒོ་ནས་
རྒྱས་པར་བསྒོམས་ཏེ། སྒྲིབ་གཉིས་སྤངས་པར་བཞེད་ལ་དེ་ཡང་དམན་པའི་དགྲ་
བཅོམ་གྱི་རྟོགས་པ་སྔོན་དུ་མ་སོང་བའི་བྱང་ཆུབ་སེམས་དཔའ་རྣམས་ཀྱིས།
ཉོན་སྒྲིབ་ཟད་པར་མ་སྤངས་བར་དུ་ཤེས་སྒྲིབ་སྤོང་བའི་མགོ་མི་རྩོམ་ཞིང་། ཉོན་
སྒྲིབ་སྤངས་པ་དང་ས་བརྒྱད་པ་ཐོབ་པ་དུས་མཉམ་ལ། དེས་ན་ཤེས་སྒྲིབ་སྤོང་
，
-133-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
བའི་འགོ་ཡང་ས་བརྒྱད་པ་ཐོབ་མ་ཐག་ནས་རྩོམ་ཞིང་། མཐར་ས་བཅུ་པའི་སྐད་
ཅིག་ཐ་མར་སྐྱེས་པའི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ནམ། ་ རྒྱུན་མཐའི་
བར་ཆད་མེད་ལམ་ལ་བརྟེན་ནས་ཤེས་སྒྲིབ་མ་ལུས་པ་སྤངས་བ་དང་དུས་མཉམ་
དུ༑ སྐུ་བཞི་དང་ཡེ་ཤེས་ལྔའི་བདག་ཉིད་ཅན་གྱི་བྱང་ཆེན་མངོན་དུ་བྱེད་པར་
བཞེད་དོ། །དགོངས་འགྲེལ་ལས་གསུངས་པའི་འཁོར་ལོ་གསུམ་གྱི་དྲང་ངེས་ནི།
འཁོར་ལོ་ཐོག་མཐའ་གཉིས་གང་རུང་ཡིན་ན། དྲང་དོན་གྱི་མདོ་ཡིན་པས་ཁྱབ་
སྟེ༑ དེ་གང་རུང་ལ་ཆོས་སམ་གང་ཟག་གི་བདག་མེད་ཕྲ་མོ་གཉིས་གང་རུང་གི་
བསྡུས་པའི་སྟོང་ཉིད་དངོས་སུ་སྟོན་པའི་མདོ་མེད་པའི་ཕྱིར། འོན་ཀྱང་འཁོར་
ལོ་བར་པ་ལ་ངེས་དོན་གྱི་མདོས་ཁྱབ་པར་བཞེད་དོ། །དེས་ན་ཕྱི་ནང་གཉིས་
ཀྱིས་བསྡུས་པའི་ཆོས་ཐམས་ཅད་བརྟགས་ན་རང་གི་ངོ་བོས་གྲུབ་པ་རྡུལ་ཙམ་
ཡང་མེད་བཞིན་དུ། མིང་རྐྱང་བཏགས་ཡོད་ཙམ་གྱི་སྟེང་ནས། རྒྱུ་འབྲས་རྟེན་
འབྲེལ་བསླུ་བ་མེད་པའི་རྣམ་བཞག་རྣམས། གཞན་ངོར་སྐྱེལ་བ་ལྟ་བུ་མ་ཡིན་
པར། རང་ལུགས་ལ་བསྙོན་མེད་དུ་འཇོག་ཤེས་པ་འདི། རང་རྒྱུད་པ་ཕྱིན་ཆད་
ཀྱི་གྲུབ་མཐའ་སུ་ལ་ཡང་མེད་པའི་ལུགས་སྲོལ་བླ་ན་མེད་པ་འདི་ཁོ་ནའི་ཁྱད་
ཆོས་ཏེ། རྗེ་བདག་ཉིད་ཆེན་པོས། འདི་ཀུན་ངོ་བོས་སྟོང་པ་དང་། །འདི་ལས་
འདི་འབྲས་འབྱུང་བ་ཡི། །ངེས་པ་གཉིས་པོ་ཕན་ཚུལ་དུ། །གེགས་མེད་པར་ནི་
གྲོགས་བྱེད་པ། །འདི་ལས་ངོ་མཚར་གྱུར་པ་དང་། འདི་ལས་རྨད་དུ་བྱུང་བ་གང་། །
ཞེས་སོགས་གསུངས་པའི་ཕྱིར། དེས་ན་རང་ལུགས་ཀྱི་གྲུབ་པའི་མཐའི་རྣམ་པར་
བཞག་པ་འདི་ཐམས་ཅད་ཀྱང་། རྣམ་འདྲེན་ཟས་གཙང་གི་སྲས་པོའི་རྗེས་སུ་
ཞུགས་ཤིང་། ཐུབ་པའི་བརྟུལ་ཞུགས་དྲི་མ་མེད་པ་འཛིན་པའི། དཔལ་ལྡན་
-134-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
མཁས་པ་འགྲན་ཟླ་དང་བྲལ་བ་ཤ་སྟག་གིས། ལུང་དང་རིགས་པའི་སྒོ་ནས་
ལེགས་པར་གཏན་ལ་ཕབ་པའི་རྒྱལ་བའི་དགོངས་བཞེད་དྲི་མ་མེད་པ་ཁོ་ན་ཡིན་
པར་གསུངས་ལ། དེ་ལྟར་ན་འདིར་ཐམས་ཅད་མཁྱེན་པ་སྒྲུབ་པར་འདོད་པ་
དག་གིས་ལུགས་དེ་རྣམས་ཀྱི་ནང་ནས་གང་ཞིག་གཙོ་བོར་འཛིན་པར་རིགས་ཞེ་
ན༑ དེ་ནི། ཇི་སྐད་དུ། བསྟན་བཅོས་ཆེན་པོ་ལེགས་པར་བཤད་པའི་སྙིང་པོ་
ལས། འཛམ་གླིང་མཁས་པའི་རྒྱན་གྱུར་འདི་རྣམས་ཀྱི། །ལེགས་བཤད་ཀུན་ལ་
སྙིང་ནས་གུད་མོད་ཀྱི། །འཁོར་འདས་རྟེན་འབྱུང་མི་བསླུའི་གཏན་ཚིགས་ཀྱིས། །
མཚན་འཛིན་དམིགས་གཏད་ཐམས་ཅད་འཇིག་བྱེད་པའི། །ཟླ་བ་ལས་འོངས་
ལེགས་བཤད་འོད་ཟེར་གྱིས། །བློ་མིག་ཀུན་དའི་ཚལ་རབ་ཕྱེས་པའི་ཚེ། །
སངས་རྒྱས་བསྐྱངས་ཀྱིས་བསྟན་པའི་ལམ་མཐོང་ནས། །ཀླུ་སྒྲུབ་ལུགས་བཟང་
གཙོ་བོར་མི་འཛིན་སུ། །ཞེས་གསུངས་པ་ལྟར། རྒྱལ་བའི་དགོངས་པ་འགྲེལ་
བ་ལ་འཁྲུལ་བའི་ཆ་ཕྲ་མོ་ཙམ་ཡང་མི་མངའ་བར། རྒྱལ་བ་རང་ཉིད་ཀྱིས་ལུང་
བསྟན་པའི་ཤིང་རྟ་ཆེན་པོ་ཟུང་གི་ཡ་གྱལ། དཔལ་མགོན་འཕགས་པ་ཀླུ་སྒྲུབ་
ཅེས་སྙན་པའི་བ་དན་དཀར་པོ་སྲིད་པ་གསུམ་གྱི་ཐ་གྲུར་མངོན་པར་གཡོ་བ་དེ་
ཉིད་ཀྱི་དགོངས་དོན། སློབ་དཔོན་སངས་རྒྱས་བསྐྱངས་དང་། དཔལ་ལྡན་ཟླ་
བའི་ཞབས་ཀྱིས་ལེགས་པར་བཀྲལ་བའི་ལམ་སྲོལ་བླ་ན་མེད་པ། གྲུབ་མཐའ་
ཐམས་ཅད་ཀྱི་ཡང་རྩེར་བསྔགས་པ་དཔལ་ལྡན་དབུ་མ་ཐལ་འགྱུར་བའི་ལུགས་
བཟང་འདི་ཉིད་ལ་གཙོ་བོར་འཇུག་རིགས་པ་ཡིན་ནོ། ། །
སྨྲས་པ། རྒྱུ་འབྲས་གཏན་འགོག་འབྲེལ་མེད་རྒྱུ་འབྲས་དང་། །རྟག་
གཅིག་བདག་སོགས་དམ་འཆའི་ལུགས་མཐོང་ཚེ། །ཐོག་མཐའ་བར་དུ་རབ་
་
་
་
-135-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
སྨན་ཚད་མའི་ལམ། །གཟིགས་ཤིང་ལེགས་འདོམས་དེ་ལ་ལྷག་པར་དད། །
རིག་བྱེད་བཀར་བཏགས་ཕྱ་རྒྱ་མ་ཉམས་པའི། །མི་འགྱུར་དམ་བཅའ་རབ་བརྟན་
བྱས་མཐའི་ཁུར། །ཉལ་སློང་ཕྲག་པས་མངོན་གཏེག་དྲན་དབང་གིས། །སྔོན་དུ་
འཛམ་གླིང་གསེར་ལྡན་དོག་པོར་བྱས། །ད་ནི་སྙིགས་ལྔའི་ཐུན་གསུམ་མུན་ཀློང་
ནས། །ཐོ་ཅོར་སྤྱོད་པའི་མཁས་རློམས་འབྱུང་པོ་བྱས། །ལྟ་ངན་ཐན་སྐད་མཐོན་
པོས་ཐུབ་པའི་སྲོལ། །དཀྲུགས་ཀྱང་དུས་ཀྱི་རང་གཤིས་འཆོས་སུ་ཅི། །འདིར་
ནི་ཐུབ་གསུང་མགྲིན་སྔོན་རལ་ཀློང་ལས། །མ་སྨད་ཤེས་བརྩོན་སྐལ་ལྡན་ཤིང་རྟ་
ཡིས། །འཁྲུལ་བྲལ་གྲུབ་མཐའི་རྣམ་བཞག་གངྒཱ་མ། ད་དུང་ཐུབ་བསྟན་ཉེ་དབང་
དཔྱིད་དུ་དྲངས། །དགེ་ལེགས་འཇིག་རྟེན་ཀུན་ནས་སྣང་བའི་ཟུར་མིག་ཟླ་བའི་
འཇུག་མ་ཡིས། །མ་སྨད་བཤད་སྒྲུབ་ཀུན་ཏུ་རབ་སྣང་མཚར་སྡུག་ལང་ཚོའི་འཕྲུལ་
བཀོད་ཅན། ཞྭ་སེར་ལུགས་བཟང་འདབ་བརྒྱ་བཞད་པའི་འཇོ་སྟེར་གསེར་གྱི་རྣ་
ལུང་ལ། །ཕྱོགས་བྲལ་བྱེད་དང་གཟུ་བོའི་རི་སྐྱེས་ཐོར་བུའི་སྒེག་འཆང་རོལ་གྱུར་
ཅེས་གྲུབ་པའི་མཐའི་རྣམ་པར་བཞག་པ་རབ་གསལ་ཤེལ་དཀར་མེ་ལོང་
ཞེས་བྱ་བ་འདི་ནི། ཀུན་སྤངས་བྱ་བྲལ་བ་ཆེན་པོ་དཔལ་སྤྲུལ་འཇིགས་མེད་
ཆོས་ཀྱི་དབང་པོ་ནས། ཕྱོགས་མཐའ་དབུས་ཀྱི་སྤྱོདའཇུག་འཆད་ཉན་པ་རྣམས་
ལ་ཕན་ཕྱིར་ཕྱི་ནང་གི་གྲུབ་མཐའི་རྣམ་བཞག །དོན་འདུས་ལ་རྒྱས་བསྡུས་
འཚམ་པ་ཞིག་དགོས་ཞེས་ཡང་ཡང་བསྐུལ་བ་དང་། ཉེ་ཆར་སྒ་སྟོད་ལབ་ལུང་
དཔལ་གྱི་ལྷ་སའི་ཆོས་གྲྭ་ཆེན་པོ་དགའ་ལྡན་མདོ་སྔགས་བཤད་སྒྲུབ་འཕེལ་རྒྱས་
གླིང་གི་བཤད་གྲྭའི་མཁན་པོ་གསེར་གླིང་པ་འཇམ་དབྱངས་འཇིགས་མེད་རིགས་
-136-



རང་དང་གཞན་གྱི་གྲུབ་པའི་མཐའི་རྣམ་པར་བཞག་པ་ལེགས་པར་བཤད་པ་རབ་གསལ་ཤེལ་དཀར་མེ་ལོང་།
པའི་རལ་གྲི་སོགས་སྤྱོད་འཇུག་ལ་བསླབ་སྦྱོང་བྱེད་པའི་བློ་གསལ་དོན་གཉེར་
ཅན་འགའ་ཞིག་གིས་ཀྱང་བསྐུལ་བའི་ངོར། འཇམ་དཔལ་དབྱངས་རྗེ་བཙུན་
ཆོས་ཀྱི་རྒྱལ་མཚན་དཔལ་བཟང་པོས་མཛད་པའི་གྲུབ་མཐའི་རྣམ་བཞག་དང་།
ཀུན་མཁྱེན་ཆེན་པོ་དཀོན་མཆོག་འཇིག་མེད་དབང་པོའི་ཞལ་སྔ་ནས་མཛད་པའི་
གྲུབ་མཐའི་རྣམ་བཞག་རིན་ཆེན་ཕྲེང་བ་གཉིས་ལ་གཞིར་བྱས། ཐམས་ཅད་
མཁྱེན་པ་འཇམ་དབྱངས་བཞད་པའི་རྡོ་རྗེ་དང་། མཁས་ཤིང་གྲུབ་པའི་དབང་
ཕྱུག་ལྕང་སྐྱ་རོལ་པའི་རྡོ་རྗེས་མཛད་པའི་གྲུབ་མཐའི་རྩ་འགྲེལ་སོགས་ལེགས་
པར་བཤད་པ་གཞན་ལས་ཅུང་ཞིག་ཁ་བསྐངས་ཏེ།་ཡུལ་གངས་ཅན་གྱི་ཁྲོད་
གངས་རིའི་དབང་པོ་འོ་དེ་གུང་རྒྱལ་གྱི་ཉེ་འདབས་སུ་ཚངས་པ་ལྷའི་མེ་ཏོག་གི་
གདུང་རྒྱུད་ལས་སྐྱེས་པའི་ཤཱཀྱའི་བཙུན་པ་བློ་བཟང་བསྟན་པ་ཆོས་འཕེལ་དཔལ་
བཟང་པོས་སྲིད་གསུམ་རྣམ་པར་རྒྱལ་བའི་ལྷ་ཁང་དུ་ཉེ་བར་སྦྱར་བའོ།། །།
-137-



༄༅། །དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་
སྒོ་ནས་འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་
གད་རྒྱངས་ཞེས་བྱ་བ་བཞུགས་སོ། །
རིགས་ཀུན་སྤྲོ་བསྡུའི་བདག་ཉིད་འཁོར་ལོའི་མགོན། །ཁྱབ་འདག་བླ་
མ་དབྱེར་མེད་ལྷག་པའི་ལྷ། །གཏུམ་ཆེན་གར་དགུའི་རོལ་མཛད་ཧེ་རུ་ཀ། །པདྨ་
དབང་ཆེན་དཀྱིལ་འཁོར་ལྷར་བཏུད་ནས། །ཐ་མལ་དངོས་སྣང་གཟུང་འཛིན་
འཁྲུལ་བའི་བདུད། །གཉིས་མེད་བདེ་སྟོང་དབྱིངས་སུ་བསྒྲལ་ནས་སླར། །
དམིགས་མེད་སྙིང་རྗེས་འགྲོ་རྣམས་རྗེས་འཛིན་པའི། །མངོན་སྤྱོད་དེ་ཉིད་བཤད་
ཀྱི་ལེགས་པར་ཉོན། །ཡི་དམ་ལྷ་ཡི་ཐུགས་རྗེའི་དཔྱང་ཐག་གིས། །ལས་ངན་རྒྱུ་
འབྲས་སྤྱོད་པའི་ཞིང་བཅུའི་དགྲ། །ངན་སོང་གནས་ནས་འདྲེན་པའི་ཐབས་དམ་
པ༑ ༑སྙིང་རྗེའི་སྒོ་ནས་གཞན་སྒྲོལ་དང་པོར་འཆད། །མཐུ་མཁན་སྡིག་ཅན་
དམྱལ་བར་སྐྱེ་བའི་རྒྱུ། །མ་བྱས་འོ་ན་ཅི་འདྲ་ཡིན་ཟེར་ན། །ལྷག་བསམ་གཞན་
ཕན་བྱང་ཆུབ་སེམས་དང་ལྡན། །གསང་ཆེན་རྡོ་རྗེ་ཐེག་པའི་གྲུབ་མཐའ་བཟུང་། །
མཚན་ལྡན་བླ་མས་ཅི་གསུངས་བཀའ་བཞིན་སྒྲུབ། །ཡི་དམ་ལྷ་ཡི་བསྙེན་བསྒྲུབ་
ཚད་དུ་འཁྱོལ། །བཀའ་སྲུང་ཕོ་ཉའི་སྲོག་སྙིང་བྲན་དུ་བཀོལ། །དྲེགས་པ་སྡེ་
བརྒྱད་གར་ཆད་ལས་ལ་ཆས། །སྔགས་པ་ཧོམ་ཁུང་སྒོ་ནས་འཚང་རྒྱ་བའི། །མཐུ་
དང་མན་ངག་གདམས་པའི་མཛོད་ལ་དབང་། །དེ་ཕྱིར་གཡོ་ཟོལ་མེད་པའི་གཉེན་
པོ་ངས། །རྒྱུ་མཚན་གོ་སླའི་ངག་གི་འདི་རུ་བརྗོད། །ཅིའི་ཕྱིར་ཞེ་ན་རྒྱུ་དུས་ཀུན་
-138-



དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་སྒོ་ནས་འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་གད་རྒྱངས།
སློང་གིས། །བསྟན་འགྲོའི་ཕན་བདེ་སྤེལ་སྙམས་ལྷག་བསམ་དཀར། །དུས་ཀྱི་
ཀུན་སློང་གདུག་རྩུབ་ཞེ་སྡང་གིས། །དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །
སྟོད་ལས་བྱང་ཆུབ་སྒྲུབ་པའི་སྔགས་རྒན་ངས། །སྨད་ལས་དགྲ་བགེགས་སྒྲོལ་
བའི་ལས་སྦྱོར་སྐབས། །བདག་ཕུར་འབམ་གསུམ་གསལ་བ་གསུམ་ལྡན་སྒོས། །
དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །མོས་གུས་སྟོབས་རྩལ་འབར་བའི་
སྔགས་རྒན་ངས། །ལྷ་སྔགས་ཏིང་འཛིན་དྲོད་ཐོབ་ལས་སུ་རུང་། །དྲག་སྔགས་
མངོན་སྤྱོད་གནད་ལ་ནང་བྱང་ཆུབ། །དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །
བསམ་ངན་རྒྱུན་དུ་འཆང་བའི་སྔགས་རྒན་ངས། །བསྟན་འགྲོའི་བདེ་སྐྱིད་འཛོམས་
པའི་དགྲ་བོ་ཀུན། །ངན་འགྲོར་ཆས་ལ་མ་བཟོད་ཕན་སེམས་བློས། །དགྲ་སྲོག་
གཅོད་ལ་སྙིང་རྗེ་སྤུ་ཙམ་མེད། །ཆོས་ཉིད་དོན་རྟོགས་ལྟ་བ་གྱབས་ཀྱི་ལྷ། །
བསྐྱེད་རྫོགས་གདེང་ཐོབ་བརྟན་པ་སྟོབས་ཀྱི་ལྷ། །ཟུང་འཇུག་སྤྱོད་པ་ཕོ་ཉ་ལས་
ཀྱི་ལྷས། །དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །བཟང་ངན་སྤང་ལེན་བྲལ་
བའི་ལྟ་བ་རྟོགས། །གང་སྣང་ལྷ་སྐུར་འཆར་བའི་བསྒོམ་པ་མཁས། །དྲག་པོའི་
བརྟུལ་ཞུགས་སྤྱོད་པའི་ང་རྒྱལ་གྱིས། །དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །
གདུག་པ་སྦྲུལ་གྱི་སེམས་འདྲའི་བརྟུལ་ཞུགས་འཆང་། །རྫོང་འཕྲང་སྲོག་གསུམ་
གནད་དང་མི་འགལ་བར། །ཚེ་ཁྲུས་གནས་གསུམ་འཚེངས་པ་ལྔ་ལྡན་དགོས། །
དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །ཞེ་ནག་རང་གི་ཁེ་གྲགས་ལ་གནོད་
དོགས། །བསམ་ནག་གྲུབ་མཐའི་ཁ་འཛིན་ཕུང་སྦྱོར་མཁན། །སྔགས་ནག་བདག་
གི་གདུལ་བྱའི་ཞིང་ཡིན་ཕྱིར། །དགྲ་སྲོག་གཅོད་ལ་སྙིང་རྗེ་སྤུ་ཙམ་མེད། །མི་
དགེ་བཅུ་སོགས་དང་དུ་བླངས་བྱས་ནས། །མཚམས་མེད་ལས་ཀྱིས་འཚོ་བའི་
-139-



་ མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
བསྟན་དགྲ་ཀུན། །ཐར་པའི་ལམ་དུ་འདྲེན་ཕྱིར་གཉེན་པོ་ངས། །དགྲ་སྲོག་གཅོད་
ལ་སྙིང་རྗེ་སྤུ་ཙམ་མེད། །མ་ཉེས་བཞིན་དུ་ཉེས་མེད་ཉེས་སུ་བཅུག །མ་ནག་
བཞིན་དུ་དཔུང་ཤེད་དབང་གིས་མནར། །མི་འདོད་བཞིན་དུ་ཐད་ལང་དགྲ་བྱུང་
ཚད། །སྔ་སོར་དགྲ་མགོ་ཡན་པར་གཏོང་མ་མྱོང་། །དབང་ཆེན་ལྷ་ཡི་གྲུབ་འབྲས་
མངོན་དུ་གྱུར། །མཐུ་ལྡན་སྲུང་མའི་གྲོགས་ལ་རང་དབང་བསྒྱུར། །དྲག་སྔགས་
གཞུང་བརྒྱའི་ཕྱག་བཞེས་ཉམས་འོག་ཆུད། །ད་ནི་དགྲ་རྣམས་ཉམ་ཆུང་བག་ཡོད་
བྱོས། །ངེས་དོན་དབང་དུ་བྱས་ནས་ཅུང་ཟད་ཀྱིས། །རྟོགས་པས་བདག་རྒྱུད་
བསྒྲལ་ཚུལ་ད་ཡང་འཆད། །གཞན་ཕན་བྱང་ཆུབ་སེམས་ཀྱི་གཡང་གཞིའི་སྟེང་། །
དུག་གསུམ་ལས་ཀྱི་རང་མདངས་ཧོམ་ཁུང་དུ། །འཁོར་བའི་རྩ་བ་གཟུང་འཛིན་
མ་རིག་དགྲོ། །ཚོགས་དྲུག་རྟོག་ཚོགས་སྡོང་ཟླ་རྒྱབ་རྟེན་དང་། །འཁྲུལ་སྣང་
བདེན་གྲུབ་ཐ་སྙད་སྐྱོབ་བྱེད་བཅས། །ཆོས་ཅན་མཚན་མའི་རླུང་གི་རྟར་བསྐྱོན་
ནས། །ཆོས་ཉིད་རྟེན་ཅིང་འབྲེལ་འབྱུང་ཕོ་ཉ་ཡིས། །རྣམ་ཐར་སྒོ་གསུམ་ཧོམ་
ཁུང་ནང་དུ་བཀུགས། །ཚོགས་དྲུག་སྡོང་ཟླ་སེམས་བྱུང་རྒྱབ་བརྟེན་དང་། །འཁྲུལ་
སྣང་བདེན་གྲུབ་ཐ་སྙད་ལྷ་དང་ཕྱེས། །སྲིད་པའི་རྩ་བ་བདེན་འཛིན་མ་རིག་དགྲ། །
གཉིས་སྣང་བྲལ་བའི་འོད་གསལ་དབྱིངས་སུ་བསྒྲལ། །ཆོས་ཅན་སྣང་ཞེན་ཤ་
ཁྲག་རུས་པའི་ཚོགས། །ངེས་དོན་ལྟར་སྣང་དབང་ཆེན་ཞལ་དུ་བསྟབས། །ཨེ་མ་
ཉོན་མོངས་དཔུང་ཚོགས་ཆམ་ལ་ཕོབས། །གཉེན་པོའི་མི་ལེན་ལེན་ན་འདི་འདྲ་
ལོངས། །སྟོང་ཆེན་ཆང་གི་དགའ་སྟོན་འདི་ཉིད་བཞེས། །བདེ་ཆེན་གར་གྱི་མཾ་ས་
འདི་ལ་རོལ། །ཟུང་འཇུག་ཉམས་ཀྱི་གྲོ་གར་འདི་ལ་གཟིགས། །འདིར་འཚོགས་
ལྷ་མི་ཡོངས་ཀྱིས་དགྱེས་སྟོན་མཛོད། །མཐུ་ཆེན་དགྲ་ལས་རྒྱལ་བའི་དཔའ་སྐད་
-140-



དྲག་སྔགས་མངོན་སྤྱོད་ཀྱི་རྣམ་གཞག་སྔགས་པ་ཧོམ་ཁུང་སྒོ་ནས་འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་གད་རྒྱངས།
ཡིན། །བདེ་སྟོང་བདུད་རྩིས་མྱོས་པའི་ཉམས་གླུ་ཡིན། །དྲག་སྔགས་གནད་ལ་
གོམས་པའི་ལག་རྗེས་ཡིན། །ཕྱོགས་ལས་རྣམ་པར་རྒྱལ་བའི་རྒྱལ་རྔ་ཡིན། །ཚེ་
འདིར་མི་ལུས་ཐོབ་པའི་སྐྱེས་རྟགས་ཡིན། །གཞན་ལ་འདི་ལྟར་མཛོད་ཅེས་
བསྐུལ་མ་ཡིན། །གཉེན་པོའི་མིང་ཅན་རྣམས་ལ་དགོས་པ་ཡིན།. །མཁས་པའི་
གསུང་རབ་རྣམས་ལས་བསྡུས་པ་ཡིན། །མངོན་སྤྱོད་དྲག་པོའི་གཞུང་གི་དགོངས་
འགྲེལ་ཡིན། །འདི་ནི་ཟླ་བའི་མ་མའི་ལྟོར་གབ་པའི། །རིན་ཆེན་ཚོགས་བཞིན་
རྟགས་དང་ཡོན་ཏན་རྣམས། །ཤིན་ཏུ་གསང་ཞིང་སྦོས་ཞེས་གདམས་པའི་ཚིག །
སྙིང་གི་བདུད་རྩིར་ཡང་ཡང་བརྟན་མོད་ཀྱང་། །གཞན་རྐྱེན་དུ་མའི་དབྱུག་གུས་
ཡིད་ཀྱི་རྔ། །བསྐུལ་བས་གབ་བསྐུངས་སྤངས་པའི་ཚིག་གི་ཕྲེང་། །ཐོལ་བྱུང་
འགོག་མེད་དབྱངས་སུ་བླངས་པ་འདི། །ནུས་ལྡན་རྣལ་འབྱོར་ཡོངས་ཀྱི་རྒྱལ་
རྟགས་ཡིན། །དགེ་ཚོགས་ལྷ་དབང་རྡོ་རྗེ་རྩེ་བརྒྱ་པས། །ཉེས་ཚོགས་ཨ་སུ་ར་ཡི་
དཔུང་བཅོམ་ནས། །ལེགས་ཚོགས་ཕྱོགས་བརྒྱར་འབར་བའི་དགའ་སྟོན་གྱིས། །
ཕུན་ཚོགས་ཞིང་ཀུན་ཁྱབ་པའི་རྒྱུར་གྱུར་ཅིག །
ཅེས་དྲག་སྔགས་མངོན་སྤྱོད་ཀྱི་རྣམ་བཞག་སྔགས་པ་ཧོམ་ཁུང་སྒོ་ནས་
འཚང་རྒྱ་བའི་ལོ་རྒྱུས་དབང་ཆེན་ཁྲོས་པའི་གད་རྒྱངས་ཞེས་བྱ་བ་འདི་ནི། རང་
ཕྱོགས་ལ་ཆགས་ཤིང་གཞན་ཕྱོགས་ལ་སྡང་བའི་ཆགས་སྡང་ངན་པའི་གཡང་
སར་འཕྱན་བཞིན་པར་ཁ་བོ་ཆེས་དཔལ་སྐད་འདོད་པ་ལྟར་མ་ཡིན་པར། སྤྱིར་རྡོ་
རྗེ་ཐེག་པའི་གཞུང་ལུགས་རྒྱ་མཚོ་ལྟ་བུ་ལ་སྦྱངས་ཤིང་གོམས་པའི་ཉམས་མྱོང་གི་
འབྲས་རྟགས་ཀྱང་ཅུང་ཟད་ལྐོག་ཏུ་མ་གྱུར་ཅིང་། ཁྱད་པར་ཇི་སྐད་དུ་རྩ་རྒྱུད་
བརྟག་པ་གཉིས་པ་ལས། བསྟན་ལ་གནོད་པར་བྱེད་པ་དང་། །བླ་མ་སངས་རྒྱས་
ལ
-141-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
འཇིག་པ་ཉིད། །བླ་མ་ཐུབ་པ་ལ་ཞུས་ནས། །སྙིང་རྗེས་གསད་པར་བྱ་བ་ཉིད། །
ཅེས་སོགས། སངས་རྒྱས་བསྟན་པ་གཤིགས་པ་བླ་མའི་སྐུ་ལ་བསྡོ་བ་སོགས་
མདོར་ན་ཞིང་བཅུ་ཚང་བའི་དགྲ་ལ། རྒྱུ་ཡི་ཀུན་སློང་སྙིང་རྗེ་ཆེན་པོ་དང་ལྡན་
པས་དུས་ཀྱི་ཀུན་སློང་རྩུབ་མོའི་སེམས་ཀྱིས་སྦྱོར་བ་དྲག་པོའི་སྒོ་ནས་བསྒྲལ་
དགོས་པར་མང་དུ་གསུངས་པ་ལྟར་འདི་འདྲ་དགོས་པའི་རྒྱུ་ཚོགས་ཚང་བ་རྣམས་
ཀྱི་ཐེ་ཚོམ་ཟ་བའི་གནས་མ་ཡིན་ཞིང་། ཁོ་བོ་ཅག་གིས་ཀྱང་། དྲག་སྔགས་དམོད་
པའི་ལས་མཐའ་གང་དང་གང་ལ་མི་འཇིགས་པའི་སྤྲོ་ཞིང་བསྡུ་བའི་ཉམས་
རྟོགས་ཀྱིས་བསད་གསོའི་ཆོ་འཕྲུལ་ཀུན་ལ་དབང་འབྱོར་བའི་གདེང་ཐོབ་ཀྱི་
རྣལ་འབྱོར་པ། ནུབ་ཕྱོགས་རྒྱ་གར་འཕགས་ཡུལ་ནས་ཕྱིའི་རྒྱ་མཚོ་ཆེན་པོའི་བར་
གྱི་ཆོས་དང་བླ་མ་བཙལ་བའི་སྙིང་སྟོབས་ཀྱིས་ཞུམ་པ་མེད་པ་རིག་འཛིན་བརྙེས་
པའི་སྔགས་པ་མཐུ་ལྡན་ནུས་ཅན་དུ་མའི་ཞལ་རྒྱུན་དངོས་སུ་ཐོས་པ་རྣམས་ཀྱིས་
ཡིད་ཚིམ་སྟེ། མངོན་སྤྱོད་ཀྱི་ལས་མཐའི་མན་ངག་ངོ་མཚར་ཅན་དག་གི་དོན་ནང་
བྱང་ཆུབ་དེ་བློ་དང་ལྡན་པ་རྣམས་ལ་སྡིག་པོ་ཆེ་ཐར་པར་སྐྱེ་བའི་ཐབས་མཁས་ཀྱི་
མྱུར་ལམ་འདི་འདྲ་འདུག་ཅེས་ཉམས་མཚར་དུ། བོད་ཁ་བ་ཅན་གྱི་སྔགས་སྨོན་
གཟུང་འཛིན་གྱི་འཁྲུལ་བ་ཞིག་པའི་རྣལ་འབྱོར་པས་མཁས་གསུམ་དབང་སྡུད་
འཇིགས་མེད་རྡོ་རྗེ་ཀི་ལ་ཡ་ཡི་རྫོང་ཆེན་པོ་ནས་སྦྱར། གུ་བྱ།། །།
-142-



༄༅། །རྒྱུད་དོན་བསྡུས་པའི་བླ་མ་ལྔ་བཅུ་པ་པཎྜི་ཏ་ཆེན་པོ་བློ་གྲོས་
རྣམ་པར་བཀྲ་བས་མཛད་པ་ལ་མཆན་འགྲེལ་གསུང་
བཤད་ཟིན་བྲིས་སུ་བཏབ་པ་རྒྱལ་རྣམས་ ་
དགྱེས་པའི་ཀུན་བཟང་མཆོད་
སྤྲིན་བཞུགས་སོ། །
དང་པོ་ནི། རྒྱ་སྐད་དུ། གུ་རུ་པཉྩ་ཤི་ཀ །བོད་སྐད་དུ། བླ་མ་ལྔ་བཅུ་པ།
བཅོམ་ལྡན་འདས་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །ཞེས་པའི་དོན་
བླ་མ་བསྟེན་པའི་ཚུལ་ཤོ་ལོ་ཀ་ལྔ་བཅུ་ཡོད་པས་ན་ལྔ་བཅུ་པ་ཞེས་བྱའོ། །གཉིས་
པ་གཞུང་གི་དོན་ལ། བཤད་པ་ལ་འཇུག་པའི་བྱ་བ། བཤད་པ་ཉིད་ཉེ་བར་
འགོད་པ། བཤད་པ་མཐར་ཕྱིན་པའི་བྱ་བྱའོ། །དང་པོ་ལ་གཉིས། མཆོད་པར་
བརྗོད་པ་ནི། དཔལ་ལྡན་རྡོ་རྗེ་སེམས་དཔའི་གནས་ཐོབ་རྒྱུར་གྱུར་པའི། །བླ་
མའི་ཞབས་ཀྱི་པདྨོར་ཇི་བཞིན་བཏུད་ཅེས་པའི་བར་གྱིས་བསྟན། དེ་ཡང་ཀྱེ་རྡོར་
བརྟག་གཉིས་ལས། ཤྲཱི་ནི་གཉིས་མེད་ཡེ་ཤེས་ཏེ། །ཞེས་གསུངས་པ་ལྟར།
འབྲས་བུ་མཐར་ཐུག་པའི་རྡོ་རྗེ་སེམས་དཔའ་དེ་ནི། གཉིས་སུ་མེད་པའི་ཡེ་ཤེས་
ཀྱི་དཔལ་དང་ལྡན་པ་ཡིན་ལ། དེ་ཡང་ཆོས་ཐམས་ཅད་ཀྱི་དེ་ཁོ་ན་ཉིད་དང་ངོ་བོ་
ཐ་དད་པ་གཉིས་སུ་མེད་པར་ཆུ་ལ་ཆུ་བཞག་པ་བཞིན་དུ་རོ་གཅིག་ཏུ་ཞུགས་པའི་
བདེ་བ་ཆེན་པོའི་ཡེ་ཤེས་དེ། རང་གི་བདག་ཉིད་དུ་ལྡན་པས་ན་དཔལ་ལྡན་ཞེས་
བྱ་ལ། རྡོ་རྗེ་སེམས་དཔའི་དོན་ནི། རྡོ་རྗེ་རྩེ་མོ་ལས། བྱང་ཆུབ་མཆོག་གི་ཡེ་ཤེས་
-143-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གང་། །དེ་ནི་རྡོ་རྗེ་ངེས་པར་བརྗོད། །ཡེ་ཤེས་རྡོ་རྗེས་ལས་བྱུང་བ། །དེ་ནི་རྡོ་རྗེ་
སེམས་དཔའ་བརྗོད། །ཅེས་པ་སྟེ། བྱང་ཆུབ་མཆོག་གི་ཡེ་ཤེས་མཐར་ཐུག་པའི་
སངས་རྒྱས་ཀྱི་ཆོས་སྐུ་བདེ་བ་ཆེན་པོའི་ཡེ་ཤེས་གང་ཡིན་པ་དེ་ནི་དུས་རྟག་ཏུ་
ཆོས་ཐམས་ཅད་ཀྱི་གནས་ལུགས་སྟོང་པ་ཉིད་དང་། གཉིས་སྣང་ཕྲ་མོས་ཀྱང་
བར་མ་ཆོད་པར་རོ་གཅིག་ཏུ་གྱུར་པའི་ཕྱིར་ཡེ་ཤེས་ཀྱི་རྡོ་རྗེ་ཡིན་པ་དེ་ལས།
དོན་གཞན་དུ་དྲང་དུ་མེད་པས་ན། ངེས་དོན་མཐར་ཐུག་པ་ཡིན་པའི་ཕྱིར་རྡོ་རྗེ་
ཞེས་བྱའོ། །གཉིས་མེད་ཡེ་ཤེས་ཀྱི་རྡོ་རྗེ་དེ་ཉིད་གཞན་གྱི་དོན་མཛད་པར་སེམས་
དཔའི་དྲང་དོན་བཞིན་ལག་གི་རྣམ་པ་ཅན་གྱི་ལྷའི་སྐུར་བཞེངས་པ་ལ་སེམས་
དཔའ་ཞེས་བྱའོ། །དེ་ལྟ་བུའི་གསང་ཆེན་ལམ་གྱི་འབྲས་བུ་མཐར་ཐུག་པའི་མི་
སློབ་ཟུང་འཇུག་རྡོ་རྗེ་འཆང་ངམ་རྡོ་རྗེ་སེམས་དཔའི་གནས་ཏེ། གོ་འཕང་ཁྱད་
པར་ཅན་མངོན་སུམ་དུ་ཐོབ་པའི་དངོས་ཀྱི་རྒྱུའམ་གཞི་ལྟ་བུར་གྱུར་པ་ནི་ལམ་དེ་
སྟོན་ནུས་པའི་བླ་མ་དེ་ནི་འདི་ཕྱིའི་ལེགས་ཚོགས་ཐམས་ཅད་དང་དངོས་གྲུབ་ཀྱི་
རྩ་བ་ཡིན་ཏེ། བླ་མ་ཞེས་པའང་གུ་རུའི་སྒྲས་དྲངས་ན་བླ་མའམ་གོང་མ་ལ་འཇུག་
ཅིང་དེའང་སྐྱེས་རབས་ལས། ཡོན་ཏན་ཚོགས་ཀྱི་བླ་མར་གྱུར་པ། །ཞེས་དང་།
འཁྲི་ཤིང་ལས། ནོར་བུ་བཞིན་དུ་ཡོན་ཏན་ཉིད་ཀྱིས་བླ་མར་ཐོབ། །ཅེས་པ་ལྟར་
ཡོན་ཏན་གྱི་ཚོགས་ཀྱི་སྐྱེ་དགུའི་བླ་མར་གྱུར་པའམ། ཡང་གུ་རུའི་སྒྲ་ལྕི་བ་ལའང་
འཇུག་པས་ནོར་བུ་རིན་ཐང་གིས་ལྕི་བ་ལྟར་བླ་མ་ཡོན་ཏན་གྱིས་ལྕི་བའང་ཡིན་
ནོ༑ ༑དེ་ལྟ་བུའི་ཡོན་ཏན་དང་ལྡན་པའི་བླ་མ་ནི་མཁའ་འགྲོ་མ་ཀུན་ཏུ་སྤྱོད་པའི་
རྒྱུད་ལས། གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་ཞེས་དང་། འདུས་
པའི་རྒྱུད་ལས། འབྲས་བུ་གསང་སྔགས་རྡོ་རྗེའི་ལས། །ཚོགས་གཉིས་མྱུར་
-144-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
རྫོགས་སྙིང་པོ་ཡི། །དོན་རྟོགས་འདོད་ན་བླ་མ་བསྒྲུབ། །ཞེས་དང་། གུར་ལས།
མིག་སྨན་དང་ནི་རྐང་མགྱོགས་དང་། །རལ་གྲི་ས་འོག་གྲུབ་པ་དང་། །རིལ་བུ་
དང་ནི་མཁའ་སྤྱོད་དང་། །མི་སྣང་བ་དང་བཅུད་ཀྱིས་ལེན། །གང་ཕྱིར་ཡེ་ཤེས་རྡོ་
རྗེ་ཡང་། །མཉེས་པས་མྱུར་དུ་ཐོབ་པར་གྱུར། །ཞེས་གསུངས་པ་ལྟར། དེ་ལྟ་བུའི་
བླ་མ་རྡོ་རྗེ་སློབ་དཔོན་གྱི་སྐུའི་དམའ་ཤོས་ཞབས་སེན་གྱི་པདྨོ་ལ་རྒྱུད་སྡེ་དང་
དགོངས་འགྲེལ་ལས་ཕྱག་འཚལ་དང་། གུས་པར་གསུངས་པ་ཇི་བཞིན་དུ་དད་
ཅིང་གུས་པས་བཏུད་པར་བྱས་ཏེ། ཞེས་ཏེ་སྒྲ་ནི་ལྷག་བཅས་ཀྱི་ཕྲད་ཡིན་ཏེ་
བརྒྱུད་ནས་དེའི་རྗེས་སུ་བསྟེན་ཚུལ་རྒྱས་པར་བཤད་དོ་ཞེས་སྟོན་པའི་ཕྲད་དོ། །
གཉིས་པ་རྩོམ་པར་དམ་བཅའ་བ་ནི། དེ་བསྟེན་པ་ནི་དྲི་མེད་རྒྱུད་མང་
ལས་གསུངས་པ། མདོར་བསྡུས་བཤད་པ་འདི་ནི་གུས་པས་ཉན་པར་གྱིས། །དེ་
ལྟ་བུའི་བླ་མ་རྡོ་རྗེ་སློབ་དཔོན་དེ་བསམ་པ་དང་སྦྱོར་བས་ཚུལ་བཞིན་དུ་བསྟེན་
པའི་ཚུལ་ནི། ཉོན་ཤེས་ཀྱི་དྲི་མ་ཐམས་ཅད་ད་བྲལ་བའི་སངས་རྒྱས་རྡོ་རྗེ་འཆང་
གི་རྣམ་མཁྱེན་འཁྲུལ་པ་མེད་པས་བཤད་པའི་རྒྱུད་སྡེ་མང་པོ་ལས་གསུང་པ་ཡིན་
ཏེ་བཤད་རྒྱུད་རྡོ་རྗེའི་གུར་ལས། གང་ཉིད་རྡོ་རྗེ་སེམས་དཔའ་ཞེས། །དེ་ཉིད་
སློབ་དཔོན་གཟུགས་སུ་འཛིན། །སེམས་ཅན་ཕན་བཏགས་དམིགས་ནས་ནི། །
ཐ་མལ་པ་ཡིན་གཟུགས་སུ་འཛིན། །ཞེས་དང་། ལྔ་བརྒྱ་ཐ་མར་གྱུར་པ་ན། །ང་
ཉིད་སློབ་དཔོན་གཟུགས་སུ་འཛིན། །ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་
གུས་པ་བསྐྱེད། །ཅེས་དང་། འཕགས་པ་མི་གཡོ་བའི་རྒྱུད་ཀྱི་རྒྱལ་པོ་འཁྲུལ་
འཁོར་གྱི་ལེའུ་ལས། བླ་མེད་ཡེ་ཤེས་ཡོན་ཏན་དང་། །མཐུ་རྣམས་ཆེ་བར་གྱུར་པ་
ནི༑ ༑བླ་མ་མཉེས་ལས་རྙེད་འགྱུར་བས། །ཞེས་དང་། རྡོ་རྗེ་འཇིགས་བྱེད་ཀྱི་རྒྱུ་
-145-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།.
རྟོགས་པ་གསུམ་པ་སྒྲུབ་པའི་ལེའུ་ལས། སློབ་མ་ཡིད་གཉིས་མི་ཟ་ཞིང་། །བླ་
མའི་མན་ངག་དམ་པ་ཞེས། །གཅེས་སྤྲས་བྱས་ན་འགྲུབ་པར་འགྱུར། །དེ་ནི་
བཅོམ་ལྡན་སྔགས་པ་ཡི། །རང་གི་ཡིད་བཞིན་དེ་ཉིད་ཀྱིས། །བླ་མ་མཉེས་པར་
བྱ་བ་གཅེས། །བསྙེན་བཀུར་བྱས་པས་ནུས་ཐོབ་འགྱུར། །ཞེས་གསུངས་པ་དང་།
སྡུད་པ་ལས། བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། ཅིའི་ཕྱིར་ཞེ་ན་
མཁས་པའི་ཡོན་ཏན་དེ་ལས་འབྱུང་། །ཞེས་དང་། བྱང་ཆུབ་སེམས་དཔའི་སྡེ་
སྣོད་ལས། ཕ་རོལ་དུ་ཕྱིན་པ་དང་། ས་དང་བཟོད་པ་དང་། ཏིང་ངེ་འཛིན་དང་།
མངོན་པར་ཤེས་པ་དང་། གཟུངས་དང་། སྤོབས་པ་དང་། བསྔོ་བ་དང་། སྨོན་
ལམ་དང་། སངས་རྒྱས་ཀྱི་ཆོས་ཐམས་ཅད་ཐོབ་ཅིང་ཡོངས་སུ་རྫོགས་པ་ནི། བླ་
མ་ལ་རག་ལས། བླ་མ་རྩ་བར་གྱུར། བླ་མ་ལས་འབྱུང༌། བླ་མ་སྐྱེ་གནས་དང་སྐྱེ་
མཆེད་དུ་གྱུར། བླ་མས་བསྐྱེད། བླ་མས་སྤེལ། བླ་མ་ལ་བརྟེན། བླ་མ་རྒྱུར་གྱུར་
པ་དག་གོ །ཞེས་གསུངས་པ་བཞིན་དུ་བཤད་པར་བྱའོ། །རྒྱུད་སྡེ་ལས་དེ་ལྟར་
གསུངས་ན་ཁྱོད་ཀྱིས་དེ་སླར་བཤད་ཅི་དགོས་ཞེ་ན། རྒྱུད་སྡེ་དུ་མ་ནས་འཐོར་
བར་གསུངས་པ་རྣམས་ཕྱོགས་གཅིག་ཏུ་མདོར་བསྡུས་པ་དང་འཁྲུགས་པ་རྣམས་
བསྡེབས་ཏེ། ལས་དང་པོ་བ་རྣམས་ཀྱིས་ཉམས་སུ་ལེན་བདེ་བར་བྱས་ནས་
བཤད་པ་འདི་ནི། གང་ཞིག་གསང་སྔགས་ཀྱི་ལམ་ལ་འཇུག་པར་འདོད་པའི་
སྐལ་བཟང་གི་སྐྱེ་བོ་རྣམས་ལ་མེད་དུ་མི་རུང་བའི་མན་ངག་ཁྱད་པར་ཅན་ཡིན་
པས། ཡིད་དད་ཅིང་གུས་པས་མཉན་པར་གྱིས་ཞེས་ཉན་པར་གདམས་པའོ། །
གཉིས་པ་བཤད་པ་ཉིད་ཉེ་བར་འགོད་པ་ལ། བླ་མ་བསྟེན་པའི་ཚུལ།
བསྟེན་ཚུལ་བཤད་པའི་དུས། བཤད་ནས་སྣོད་རུང་དུ་བྱ་བའོ། །དང་པོ་ལ་མདོར་
-146-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
བསྟན་པ། རྒྱས་པར་བཤད་པ། ཞར་བྱུང་བཤད་པའོ། །དང་པོ་ནི། དབང་བསྐུར་
མཆོག་ཐོབ་རྡོ་རྗེ་ཡི། །སློབ་དཔོན་ལ་ནི་དེ་བཞིན་གཤེགས། །ཕྱོགས་བཅུའི་འཇིག་
རྟེན་ཁམས་བཞུགས་པས། །དུས་གསུམ་དུ་ནི་མངོན་ཕྱག་འཚལ། །མཆོག་ཏུ་དད་
པས་དུས་གསུམ་དུ། །དཀྱིལ་འཁོར་མེ་ཏོག་བཅས་ཐལ་མོས། །སྟོན་པ་བླ་མ་
བསྙེན་བཀུར་ཞིང་། །ཞབས་ལ་སྤྱི་བོས་ཕྱག་བྱའོ། །ཁྱིམ་པའམ་ནི་གསར་བུ་ལ། །
འཇིག་རྟེན་སྨོད་པ་སྤང་པའི་ཕྱིར། །དམ་ཆོས་ལ་སོགས་མདུན་བདར་ཏེ། །བརྟུལ་
ཞུགས་འཛིན་པས་བློས་ཕྱག་བྱ། །གདན་བསྟབས་པ་དང་ལྡང་བ་དང་། །དོན་གྱི་
བྱ་བ་སོགས་བསྙེན་བཀུར། །བརྟུལ་ཞུགས་ཅན་གྱིས་ཀུན་བྱ་སྟེ། །ཕྱག་དང་དམ་
པ་མིན་ལས་སྤང་། །ཞེས་པས་བསྟན་ཏེ། གསང་སྔགས་ཀྱི་ལམ་ཟབ་མོའི་སྣོད་དུ་
རུང་བའི་དབང་བསྐུར་བའི་མཆོག་ཐོབ་ཅིང་། དམ་ཚིག་དག་པ་ཕྱི་ནང་གི་དེ་ཉིད་
སོགས་འོག་ཏུ་འཆད་པར་འགྱུར་བ་བཞིན་གྱི་ཡོན་ཏན་དང་ལྡན་པ་རྡོ་རྗེ་ཐེག་པ་
ཡི་དོན་སློབ་མ་ལ། ཚུལ་བཞིན་དུ་སྟོན་པར་ནུས་པའི་སློབ་དཔོན་ལ་ནི་དེ་བཞིན་
གཤེགས་པ་རྫོགས་པའི་སངས་རྒྱས་སྲས་དང་བཅས་པ་ཕྱོགས་བཅུའི་འཇིག་རྟེན་
གྱི་ཁམས་རབ་འབྱམས་ན་བཞུགས་པ་ཐམས་ཅད་ཀྱིས་སྔ་དྲོ་གུང་དང་ཕྱི་དྲོ་སྟེ།
དུས་གསུམ་དུ་ནི་ཉི་མ་རེ་རེ་བཞིན་དུ་ཕྱག་འཚལ་བར་གསུངས་ཏེ། འདུས་པའི་
རྒྱུད་ཕྱི་མ་ལས། ཕྱོགས་བཅུའི་འཇིག་རྟེན་གྱི་ཁམས་ན་སངས་རྒྱས་དང་། བྱང་
ཆུབ་སེམས་དཔའ་ཇི་སྙེད་འཁོར་ཅིང་འཚོ་ཞིང་བཞེས་པ་དེ་རྣམས། དུས་གསུམ་
དུ་ལྷགས་ནས་སློབ་དཔོན་དེ་ལ་དེ་བཞིན་གཤེགས་པ་ཐམས་ཅད་ཀྱི་མཆོད་པས་
ཡང་དག་པར་མཆོད་ནས་སངས་རྒྱས་ཀྱི་ཞིང་དེ་དང་དེར་འགྲོ་ཞིང་། ཞེས་དང་།
དོན་དམ་བསྙེན་པ་ལས། དཔག་མེད་སངས་རྒྱས་ཀྱིས་ཀྱང་རྟག་ཏུ་དེ་ལ་མཆོད། །
-147-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ཕྱོགས་བཅུའི་སངས་རྒྱས་བྱང་ཆུབ་སེམས་དཔོའ་རྟག་ཏུ་འདུད། །ཞེས་དང་།
གུར་ལས། གང་ཕྱིར་ཡེ་ཤེས་རྡོ་རྗེ་ཡང་། །མཉེས་པས་མྱུར་དུ་ཐོབ་པར་གྱུར། །
དེ་ཕྱིར་སློབ་དཔོན་དྲུང་གཤེགས་ཏེ། །དེ་བཞིན་གཤེགས་རྣམས་ཕྱག་མཛད་དོ། །
ཞེས་རྒྱལ་བ་སངས་རྒྱས་ཀྱི་མངོན་པར་ཕྱག་འཚལ་བར་གསུང་ན་སློབ་མས་ཕྱག་
འཚལ་བར་ལྟ་སྨོས་ཀྱང་ཅི་དགོས། དེའི་ཕྱིར་ན་མཆོག་དང་ཐུན་མོང་གི་དངོས་
གྲུབ་ཐོབ་པར་འདོད་པའི་སློབ་མས་རྡོ་རྗེ་སློབ་དཔོན་གྱི་བཀའ་དྲིན་དང་། ཡོན་
ཏན་ལ་མཆོག་ཏུ་དད་པ་དང་གུས་པས་ཉི་མ་རེ་རེ་བཞིན་དུ། དུས་གསུམ་དུ་བླ་
མའི་སྤྱན་སྔར་མཎྜལ་གྱི་དཀྱིལ་འཁོར་མེ་ཏོག་གི་ཚོམ་བུས་བརྒྱན་པ་དང་བཅས་
པ་ཕུལ་ཞིང་། ཐལ་མོ་སྦྱར་ནས་རྡོ་རྗེ་ཐེག་པའི་དོན་སྟོན་པའི་བླ་མ་ལ་བསྙེན་
བསྐུར་འབུལ་ཞིང་།དེའི་སྐུའི་དམའ་ཤོས་ཞབས་ཏེ་རྐང་པ་ལ་རང་གི་སྤྱི་བོས་
གཏུགས་ཤིང་ཕྱག་བྱའོ། །དེ་ཡང་དཔལ་དུས་ཀྱི་འཁོར་ལོའི་རྒྱུད་ལས། བསྐལ་
བ་དུས་གསུམ་ཐམས་ཅད་དུ། །དཀོན་མཆོག་གསུམ་ལ་མཆོད་པ་དང་། །སྲོག་
ཆགས་བྱེ་བའི་སྲོག་སྐྱབས་པས། །ཚེ་འདིར་སངས་རྒྱས་མི་ཐོབ་སྟེ། །ཡོན་ཏན་རྒྱ་
མཚོའི་བླ་མ་ལ། །དད་པའི་སེམས་ཀྱིས་མཆོད་བྱས་ན། །ཚེ་འདིར་རྫོགས་པའི་
སངས་རྒྱས་ཐོབ། །ཅེས་དང་། དཔལ་སཾ་བྷུ་ཊའི་རྒྱུད་ལས། གང་ཕྱིར་ཕྱོགས་
བཅུའི་སངས་རྒྱས་དང༌། །བྱང་ཆུབ་སེམས་དཔའི་བསོད་ནམས་པས། །སློབ་
དཔོན་བ་སྤུའི་ཁུང་གཅིག་མཆོག །དེ་ཕྱིར་བསོད་ནམས་ཁྱད་པར་འཕགས། །
ཞེས་དང༌། ཡོན་ཏན་བདུད་རྩི་རྒྱ་མཚོ་འབྱུང་གི་རྒྱུད་ལས། ནམ་མཁའ་གང་བའི་
སངས་རྒྱས་ལ། །སྣ་ཚོགས་རིན་ཆེན་སྤྲུས་པ་ཡིས། །སྟོང་གསུམ་གང་བར་ཕུལ་
བ་བས། །བླ་མའི་བ་སྤུ་ཉག་གཅིག་ལ། །མར་གྱི་ཐིགས་པ་གཅིག་བྱུགས་ན། །
-148-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
བསོད་ནམས་བརྒྱ་ཕྲག་ཆར་མི་ཕོད། །ཅེས་དང༌། བདེ་མཆོག་སྡོམ་འབྱུང་
ལས།བླ་མེད་བྱེད་པ་སློབ་དཔོན་ནི། །རྡོ་རྗེ་སེམས་དཔའ་མཆོད་བྱས་པའི། །དེ་
ཡི་བསོད་ནམས་མ་བྱས་ཅི། །དཀའ་ཐུབ་མ་བསྟེན་གང་ཞིག་ཡོད། །ཅེས་
གསུངས་པས་ན་ཕྱག་འཚལ་བ་དང་མཆོད་པ་སོགས་ལ་བརྩོན་པར་བྱའོ། །འོན་
ཀྱང་དམིགས་བསལ་ནི། སློབ་མ་རང་ཉིད་དགེ་སློང་བསླབ་པ་རྒན་རིམ་ལྟ་བུ་
ཡིན་ན། བླ་མ་དེ་ཉིད་རྟེན་ཁྱིམ་པའམ་ནི་ཁྱིམ་པ་མིན་ཀྱང་གསར་བུ་བ་ལྟ་བུ་ཡིན་
ན༑ འཇིག་རྟེན་པའི་མི་མང་པོས་འདུས་པའི་ཁྲོམ་ཚོགས་ལྟ་བུའི་སར།དམ་ཆོས་
འདུལ་བའི་གཞུང་ལས། རབ་བྱུང་གིས་ཁྱིམ་པར་ཕྱག་མི་འཚལ་བ་དང༌། བསླབ་
པ་རྒན་པས་གཞོན་པར་ཕྱག་མི་འཚལ་བར་གསུངས་པས། ཕྱག་མཚལ་ན་འཇིག་
རྟེན་པས་སྨོད་པ་འབྱུང་བ་དང་། བསྟན་པ་སྤྱིའི་མིག་སྲོལ་ལ་གནོད་པའི་དམིགས་
བསལ་ལྟ་བུའི་སྐབས་སྐྱོན་དེ་སྤང་བའི་ཕྱིར་དམ་པའི་ཆོས་ཀྱི་པུ་ཏི་དང་། སྐུ་
གཟུགས་ལ་སོགས་པ་བླ་མའི་མདུན་དུ་བདར་ཏེ། སློབ་མ་དགེ་སྦྱོང་གི་བརྟུལ་
ཞུགས་འཛིན་པས་དངོས་སུ་སྐུ་གཟུགས་པོ་ཏི་སོགས་ལ་ཕྱག་འཚལ་ལ་བློས་བླ་
མ་ཉིད་ལ་ཕྱག་བྱའོ། །དེ་ལས་གཞན་དུ་བླ་མ་ལ་བཞུགས་གདན་བསྟབས་པ་དང་
བླ་མ་བྱོན་ཚེ། རང་གདན་ལས་ལྡང་བ་དང་། དེའི་དགོས་པའི་གྲོགས་བྱེད་པ་དང་།
ཟང་ཟིང་འབུལ་བ་ལྟ་བུའི་དོན་གྱི་བྱ་བ་ཅི་དགོས་པ་ཐམས་ཅད་བསྒྲུབ་པ་སོགས་
བསྙེན་བཀུར་ལ་འབད་དགོས་ཏེ། སྙིང་པོ་མདོར་བསགས་ནས། སངས་རྒྱས་
ཞིང་སོགས་ཞིང་རྣམས་ལ། །ཁྱད་པར་དུ་ནི་སྦྱིན་པ་སྤྱད། །དམངས་རིགས་སྟོང་
ཕྲག་གཉིས་དག་ཀྱང་། །བྲམ་ཟེ་གཙང་མ་གཅིག་དང་འདྲ། །བྲམ་ཟེ་སྟོང་ཕྲག་
གཉིས་དག་ནི། །དགེ་སློང་གཅིག་ལ་རབ་ཏུ་སྦྱར། །དགེ་སློང་སྟོང་ཕྲག་གཉིས་
ཏེ
-149-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དག་ནི། །རྡུལ་མེད་པ་ནི་གཅིག་དང་མཉམ། །རྡུལ་མེད་སྟོང་ཕྲག་གཉིས་དག་ནི། །
ཡེ་ཤེས་ལྡན་པ་གཅིག་ལ་སྦྱར། །ཡེ་ཤེས་ལྡན་པ་སྟོང་ཕྲག་གཉིས། །སློབ་དཔོན་
གཅིག་དང་མཉམ་པར་བརྟགས། །དེ་ལྟར་སྦྱིན་པའི་ཞིང་བྱས་ནས། །བློ་དང་ལྡན་
པས་རྟག་ཏུ་སྦྱིན། །རྣལ་འབྱོར་རྩ་བའི་ཆོས་ལས་ནི། །ཞིང་བཟང་པོ་ལ་ས་བོན་
བཏབ། །ཅེས་དང་
། འཁོར་ལོ་བཀོད་པའི་རྒྱུད་ལས། སློབ་དཔོན་ལ་ཕྱག་དང་
སྐོར་བ་བྱེད་པ་དང་། མེ་ཏོག་འཐོར་བ་དང་། ཡུལ་དང་མཁའ་ལ་སོགས་པ་རང་
གི་དབང་པོའི་སྤྱོད་ཡུལ་དུ་འོང་བ་དག་གུས་པས་འབུལ་ཞིང་། མ་གུས་པ་ཐམས་
ཅད་སྤོང་བ་དེ་ནི་དམ་ཚིག་ཅན་རྣམས་ཀྱིས་བསྲུང་དང་སྐྱོབ་པ་བྱེད་ཅིང་དངོས་
གྲུབ་ཐམས་ཅད་སྟེར་བར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱིས་
ལུང་སྟོན་པར་འགྱུར་རོ། །བདུད་ཐམས་ཅད་ཀྱིས་ཡང་མི་ཚུགས་པར་འགྱུར་རོ། །
སངས་རྒྱས་ཀྱི་ཡོན་ཏན་ཐམས་ཅད་རིང་པོ་མི་ཐོགས་པར་འགྱུར་རོ། །ཞེས་
གསུངས་པས་ན་ཞིང་མཆོག་ཏུ་བལྟས་ནས་བསྙེན་བཀུར་ཐམས་ཅད་ནི། །དམིགས་
བསལ་མེད་པར་བརྟུལ་ཞུགས་ཅན་གྱིས་ཐམས་ཅད་ཀུན་དང་དུ་ལེན་པར་བྱ་སྟེ།
འོན་ཀྱང་གོང་བཞིན་ཕྱག་དང་དམ་པ་མིན་པའི་ལས་རྐང་པ་བཀྲུ་བ་དང་། བཤང་
གཅི་འདོར་བ་སོགས་རེ་ཞིག་འཇིག་རྟེན་སྨོད་པ་སྤང་བའི་ཕྱིར་འདོར་བར་བྱའོ། །
གཉིས་པ་བླ་མ་ལ་བསྟེན་ཚུལ་རྒྱས་པར་བཤད་པ་ལ་གཉིས་ལས། དང་
པོ་ལ་གུས་པར་བྱ་བའི་ཡུལ་བླ་མ་ལ་བསྟེན་པ་ནི། བླ་མ་དང་ནི་སློབ་མ་དག །
མཚུངས་པར་དམ་ཚིག་ཉམས་འགྱུར་པས། །དཔའ་བོས་དང་པོར་སློབ་དཔོན་
དང་། །སློབ་མའི་འབྲེལ་བ་བརྟག་པར་བྱ། །བློ་ལྡན་སློབ་མས་བླ་མ་ནི། །སྙིང་རྗེ་
མེད་ཅིང་ཁྲོ་ལ་གདུག །ཁེངས་ཤིང་ཆགས་ལ་མ་བསྡམས་དང་། །སྤྱོམས་དང་
-150-



དེ
བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
བཅས་པ་མི་བྱའོ། །བརྟན་ཅིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་
རྒྱུ་མེད། །སྔགས་དང་རྒྱུད་ཀྱི་སྦྱོར་བ་ཤེས། །སྙིང་རྗེ་ལྡན་ཞིང་བསྟན་བཅོས་
མཁས། །དེ་ཉིད་བཅུ་ནི་ཡོངས་སུ་ཤེས། །དཀྱིལ་འཁོར་འབྲི་བའི་ལས་ལ་མཁས། །
སྔགས་བཤད་པ་ཡི་སྦྱོར་བ་ཤེས། །རབ་ཏུ་དྭངས་ཞིང་དབང་པོ་དུལ། །ཞེས་པ་
སྟེ༑ དེ་ཡང་ཆོས་ཀྱི་འབྲེལ་བ་མ་ཞུས་པའི་སྔོན་དུ་སློབ་མས་ཀྱང་བླ་མ་བརྟག །
བླ་མས་ཀྱང་སློབ་མ་ལེགས་པར་བརྟག་དགོས་ཏེ། མ་བརྟགས་པར་ཆོས་འབྲེལ་
བྱས་ན་དཔོན་སློབ་སུ་ཡང་རུང་མཚན་ཉིད་མི་ལྡན་ཕྱིན་སློབ་དཔོན་དང་ནི་སློབ་
མ་གཉིས་པོ་དག་མཚུངས་པར་དམ་ཚིག་ཉམས་པར་འགྱུར་ཏེ། སློབ་མ་སྣོད་ལྡན་
མ་ཡིན་ན་ནི་སློབ་དཔོན་ལ་སྣོད་མ་ཡིན་པར་གསང་སྔགས་བསྟན་པའི་ཉེས་པ་
དང་། སློབ་དཔོན་མཚན་ཉིད་དང་མི་ལྡན་ཕྱིན་དེ་སློབ་མས་ཚུལ་བཞིན་དུ་བསྟེན་
པ་ན་ཡང་། མི་དགེ་བའི་བཤེས་གཉེན་གྱི་དབང་དུ་སོང་བས་ཐར་ལམ་གྱི་གནད་
འཆུག་པ་དང་ཆོས་འབྲེལ་ཐོབ་ནས་དེ་ལས་ལོག་ལྟ་སྐྱེ་བ་དང་། བརྙས་སྨོད་
སོགས་བྱས་ན་ནི་བླ་མ་སྨོད་པའི་ཉེས་པ་འབྱུང་བ་སོགས་ཀྱིས་ཕྱིར་ན་བརྟག་པ་
གལ་ཆེ་སྟེ། རྒྱུད་རྡོ་རྗེ་ཕྲེང་བ་ལས། ཇི་ལྟར་སེངྒེའི་འོ་མ་ནི། །ས་ཡི་སྣོད་དུ་འཇོག་
མི་བྱ། །དེ་བཞིན་རྣལ་འབྱོར་ཆེན་པོའི་རྒྱུད། །སྣོད་མིན་དག་ལ་སྦྱིན་མི་བྱ། །
སློབ་མ་སྐད་ཅིག་དེ་ལ་འཆི། །འདི་དང་ཕ་རོལ་དུ་ནི་ཕུང་། །སྣོད་མིན་མན་ངག་
རབ་བཤད་ན། །སློབ་དཔོན་དངོས་གྲུབ་ཉམས་པར་འགྱུར། །ཞེས་གསུངས་པའི་
ཕྱིར་ན་བརྟག་པ་གལ་ཆེའོ། །
དེའི་ཕྱིར་ན་བླ་སློབ་བསྟེན་འདོད་པའི་དཔའ་བོས་ཆོས་མི་ཞུས་པའི་ད
ང་པོར་སློབ་དཔོན་དང་སློབ་མའི་འབྲེལ་བ་རྒྱུད་སྡེ་དང་མན་ངག་ལས་གསུངས་
-151-



མཁྱེན་བརྩེའི་འོད་སྣང་ལས། ：་ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པ་ལྟར་བརྟག་པར་བྱའོ། །དེ་ཡང་བརྟག་པའི་ཚུལ་ལ་མཚན་ཉིད་མི་ལྡན་པ་
བརྟགས་ནས་སྤང་བར་བྱ་དགོས་ཏེ། དེ་ཚུལ་ཇི་ལྟ་བུ་ཞེ་ན་ལེགས་ཉེས་འབྱེད་
པའི་ཤེས་རབ་སྟེ་བློ་གྲོས་དང་ལྡན་པའི་སློབ་མས་སྤང་བར་བྱ་བའི་བླ་མ་ནི། འགྲོ་
བ་ལ་མཁོར་བ་ལས་སྒྲོལ་འདོད་ཀྱི་སྙིང་རྗེ་མེད་ཅིང་། ཞེ་སྡང་ཆེ་བས་ཁྲོ་ལ་
གདུག་སེམས་ཀྱིས་འཁོན་འཛིན་དམ་པོས་ལུས་ངག་གིས་གཞན་ལ་གནོད་པ་
དགའ་བ་དང་། ང་རྒྱལ་གྱིས་ཁེངས་ཤིང་ཡོ་བྱད་ལ་ཆགས་སེམས་ཆེ་ལ་སྒོ་གསུམ་
ཉེས་སྤྱོད་ལ་སྡོམ་པའི་བག་ཡོད་མ་ཡིན་པར་དབང་པོའི་སྒོ་མ་བསྡམས་པར་
གཡེང་བའི་དབང་དུ་སོང་བ་དང་། རང་གི་ཡོན་ཏན་ཆུ་ངུའང་གཞན་ལ་ངོམ་པའི་
སྤྱོམས་དང་བཅས་པའི་བླ་མ་དེ་ལྟ་བུ་ལ་ནི་དུས་ནམ་ཡང་བསྟེན་པར་མི་བྱའོ། །
བསྟེན་པར་འོས་པའི་མཚན་ལྡན་རྡོ་རྗེ་སློབ་དཔོན་དེ་ཅི་ལྟ་བུ་ཞེ་ན། ལུས་ཀྱི་སྤྱོད་
ལམ་བསྡམས་པས་བསླབ་པ་ལ་སྐྱོན་མ་ཞུགས་པར་གནས་པས་བརྟན་ཞིང་།
ངག་བསྡམས་པས་དུལ་ལ། ཡིད་ཉེས་སྤྱོད་ཀྱི་ཕྱོགས་ལས་བསྡམས་པ་བློ་གྲོས་
ཁྱད་པར་ཅན་དང་ལྡན་པ་དང་། གནོད་པ་དང་མི་མཐུན་པའི་ཕྱོགས་བཟོད་པའི་
གོ་ཆེ་དང་ལྡན་པ་དང༌། ལྷག་པའི་བསམ་པ་དང་ལྡན་པས་ཐུགས་རྒྱུད་དྲུང་ལ་
རང་གི་ཉེས་པ་ཐབས་ཅད་ཀྱིས་མི་མངོན་པར་བྱེད་པའི་གཡོ་མེད་པ་དང་། རང་
ལ་ཡོན་ཏན་མེད་བཞིན་དུ་ཡོད་པར་སྟོན་པའི་གཞན་བསླུ་བྲིད་ཀྱི་སྒྱུ་མེད་པ་དང་།
སྙིང་པོ་ལ་སོགས་པའི་སྔགས་ཀྱི་སྦྱོར་བ་དང་མཐའ་དྲུག་ཚུལ་བཞིན་རྒྱས་བཏབ་
པའི་རྒྱུད་རྣམས་ཀྱི་དགོངས་པ་བླ་མ་བརྒྱུད་པའི་མན་ངག་བཞིན་དུ་ལེགས་པར་
སྟོན་པའི་སྦྱོར་བ་ཤེས་པ་དང་། མཁས་པ་དེ་དག་རང་རང་གི་བྱེད་ལས་དང་
མཐུན་པའི་ཞི་སོགས་ལས་བཞི་བསྒྲུབ་ནུས་པ་དང་། འགྲོ་ཀུན་སྡུག་བསྔལ་དང་
-152-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
བྲལ་འདོད་ཀྱི་སྙིང་རྗེ་དང་ཁྱད་པར་སློབ་མ་རྣམས་ལ་སྙིང་བརྩེར་ལྡན་པས་རྗེས་
སུ་འཛིན་ཅིང་རིག་པའི་གནས་སྤྱི་དང་ཁྱད་པར་སྡེ་སྣོད་གསུམ་དང་དེའི་དགོངས་
འགྲེལ་སོགས་བསྟན་བཅོས་ཐམས་ཅད་ལ་མཁས་པ་དང་། དེ་ཉིད་བཅུ་པོ་ལེགས་
པར་ཤེས་དགོས་ཏེ། དེ་ཡང་རྡོ་རྗེ་སྙིང་པོ་རྒྱན་གྱི་རྒྱུད་ལས། ཕྱིར་བཟློག་གཉིས་
ཀྱི་ཆོ་ག་དང་། །གསང་དང་ཤེས་རབ་ཡེ་ཤེས་དང་། །ཁ་སྦྱོར་འབྱེད་པའི་ཆོ་ག་
དང་། །གཏོར་མ་རྡོ་རྗེའི་བཟླས་པ་དང་། །དྲག་ཤུལ་སྒྲུབ་པའི་ཆོ་ག་དང་། །རབ་
ཏུ་གནས་དང་དཀྱིལ་འཁོར་སྒྲུབ། །གསང་བའི་དེ་ཉིད་བཅུ་ཡིན་ནོ། །ཞེས་
བླ་མེད་ཀྱི་རྒྱུད་སྡེ་ལས་གསུངས་པའི་དེ་ཉིད་བཅུ་དང་། དཀྱིལ་འཁོར་ཏིང་འཛིན་
ཕྱག་རྒྱ་དང་། །སྟངས་སྟབས་འདུག་སྟངས་བཟླས་བརྗོད་དང་། །སྦྱིན་སྲེག་མཆོད་
པ་ལས་སྦྱོར་དང་། །སླར་བསྡུ་བ་ཡི་རྣམ་པ་ནི། །ཕྱི་ཡི་དེ་ཉིད་བཅུ་ཡིན་ནོ། །
ཞེས་གསུངས་པ་ལྟར་རྒྱུད་སྡེ་འོག་མ་ནས་གསུངས་པའི་ཕྱིའི་དེ་ཉིད་བཅུ་སྟེ། དེ་
ཉིད་བཅུ་ཟུང་ནི་ཡོངས་སུ་ཤེས་པ་དང་། ཐིག་དང་ཚོན་སོགས་ཀྱིས་དཀྱིལ་འཁོར་
བྲི་བའི་ལས་ལ་མཁས་པ་དང་། གཞན་རྡོ་རྗེའི་སློབ་བུ་སྣོད་ལྡན་ལ་གསང་བ་
སྔགས་ཀྱི་ཚུལ་འཚམས་པར་བཤད་པའི་སྦྱོར་བ་ཤེས་ཤིང་མཁས་པ་དང་། ཐེག་
ཆེན་སྤྱི་དང་བྱེ་བྲག་གི་ཆོས་ལ་དགའ་བ་དང་གུས་པ་ཆེ་བས་རབ་ཏུ་དང་ཞིང་
དབང་པོ་ལྔ་ཡུལ་ལ་ལོགས་པར་མི་འཇུག་པས་དུལ་བའོ། །དེ་ཡང་རྡོ་རྗེ་གུར་
ལས། ཉན་ཐོས་སྤྱོད་པ་སྐྱོང་བྱེད་ཅིང་། །ཞེས་དང་། རྩ་བའི་ལྟུང་བ་རབ་འཇོམས་
ཤིང་། །ཞེས་གསུངས་པ་ལྟ་བུའི་བཤེས་གཉེན་དེ་ནི་ལེགས་ཚོགས་ཐམས་ཅད་ཀྱི་
རྩ་བ་ཡིན་པས་བསྟེན་པར་འོས་ཏེ། རྒྱུད་རྡོ་རྗེ་རྩེ་མོ་ལས། །རྡོ་རྗེ་སེམས་དཔའ་
གཅིག་པུ་ཡིས། །དེ་ལྟར་སློབ་དཔོན་གཟུགས་འཛིན་ཏེ། །ཞེས་གསུངས་སོ། །
-153-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
འོན་ཀྱང་དེ་ལྟ་བུའི་ཡོན་ཏན་ཁྱད་པར་དུ་གྱུར་པའི་བླ་མ་དུས་ཀྱི་དབང་གིས་མ་
རྙེད་ཀྱང་བསྟེན་དུ་རུང་བའི་བླ་མ་ནི། དོན་དམ་བསྙེན་པ་ལས། རྩོད་ལྡན་དབང་
གིས་བླ་མ་སྐྱོན་དང་ཡོན་ཏན་འདྲེས། །རྣམ་པ་ཀུན་ཏུ་སྡིག་པ་མེད་པ་ཡོད་མ་
ཡིན། །གང་ཞིག་ཡོན་ཏན་ལྷག་པ་ཡང་ནི་ལེགས་དཔྱད་ནས། །བུ་རྣམས་ཀྱིས་ནི་
དེ་ལ་བསྟེན་པར་འགྱུར་བ་ཉིད། །ཅེས་དང་། དཔུང་བཟང་གིས་ཞུས་པ་ལས།
དེ་ལྟའི་ཡོན་ཏན་མ་ལུས་ལྡན་པ་དག །རྩོད་པའི་དུས་སུ་ཤིན་ཏུ་དཀོན་པས་ན། །
ཡོན་ཏན་ཕྱེད་དམ་བཞི་ཆ་བརྒྱད་ཆ་ཅན། །དེ་ལྟ་བུ་ནི་སྔགས་པའི་གྲོགས་པོར་
བསྟེན། །ཞེས་པ་བླ་མ་ལ་ཡང་མཚུངས་པར་གསུང་པས་ན་ཡོན་ཏན་དེ་དག་དང་
ལྡན་པ་བླ་མ་རུ་གཟུང་བར་བྱའོ། ། ་
གཉིས་པ་རྒྱས་པར་བཤད་པ་ལ་གཉིས། དང་པོ་མ་གུས་པ་སྤང་བར་
བསྟན་པ་ནི། དེ་འདྲའི་མགོན་ལ་བསམས་བྱས་ནས། །སློབ་མར་གྱུར་ནས་བརྙན་
ན་ནི། །སངས་རྒྱས་ཐམས་ཅད་བརྙས་པས་ན། །དེས་ནི་རྟག་ཏུ་སྡུག་བསྔལ་
འཐོབ། །སློབ་དཔོན་ལ་ནི་སྨོད་པ་དེ། །ཡམས་དང་འཚེ་བའི་ནད་རྣམས་དང་། །
གདོན་དང་རིམས་དང་དུག་རྣམས་ཀྱིས། །རྨོངས་ཆེན་དེ་ནི་འཆི་བར་འགྱུར། །
རྒྱལ་པོ་མེ་དང་དུག་སྦྲུལ་དང་། །ཆུ་དང་མཁའ་འགྲོ་རྐུན་པོ་དང་། །གདོན་དང་
ལོགས་འདྲེན་རྣམས་ཀྱིས་ཀྱང་། །བསད་ནས་སེམས་ཅན་དམྱལ་བར་འགྲོ། །
ནམ་ཡང་སློབ་དཔོན་དག་གི་ནི། །ཀུན་ཏུ་སེམས་དཀྲུག་མི་བྱ་སྟེ། གལ་ཏེ་རྨོངས་
པས་བྱས་གྱུར་ན། །དམྱལ་བར་ངེས་པར་འཚེད་པར་འགྱུར། །མནར་མེད་ལ་
སོགས་འཇིགས་རུང་བའི། །དམྱལ་བ་བསྟན་པ་གང་ཡིན་པ། །སློབ་དཔོན་ལ་ནི་
སྨོད་པ་རྣམས། །དེར་ནི་གནས་པར་ཡང་དག་བཤད། །དེ་བས་འབད་པ་ཐམས་
-154-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
ཅད་ཀྱིས། །རྡོ་རྗེ་སློབ་དཔོན་བློ་གྲོས་ཆེ། །དགེ་བ་རབ་ཏུ་མི་སྤྱོམས་པ། །ནམ་
ཡང་སྨད་པར་མི་བྱའོ། །ཞེས་པས་བསྟན་ཏེ། གོང་དུ་བཤད་པའི་ཡོན་ཏན་དེ་དག་
དང་ལྡན་ཞིང་དེ་ འདྲའི་བླ་མ་འགྲོ་བ་རྣམས་ཀྱི་མགོན་དུ་གྱུར་པ་ལ་ཡོན་ཏན་དེ་
དག་དང་ལྡན་པར་སློབ་མ་རང་གིས་བསམ་ཞིང་ཤེས་པར་བྱས་ནས་དེའི་དྲུང་དུ་
དབང་དང་མན་ངག་སོགས་ནོད་ནས་བླ་མ་དེའི་སློབ་མར་གྱུར་ནས་སློབ་དཔོན་
འདི་ལས་རང་ལ་དགོས་པའི་ཆོས་ནི་ཐོབ་ཟིན་པས་ད་ནི་འདིས་ཅི་བྱ་ཞེས་སྤོང་
བའང་ཡང་ན་བླ་མ་འདི་ཚུལ་ཁྲིམས་འཆལ་ཞིང་རིགས་རུས་དམན་པ་དང་ཡོན་
ཏོན་ཆུང་ཞིང་མི་བརྩོན་པ་སོགས་སྐྱོན་གྱི་ཕྱོགས་ལ་བརྟགས་ནས་བརྙས་བཅོས་
དང་སྨོད་པ་སོགས་བྱས་ན་ནི་ཕྱོགས་བཅུའི་སངས་རྒྱས་ཐམས་ཅད་བརྙས་སྨོད་
བྱས་པར་གྱུར་བས་ན། བརྙས་པ་པོའི་སློབ་མ་དེས་ནི་དུས་རྟག་ཏུ་སྡུག་བསྔལ་
འཐོབ་པར་འགྱུར་ལ། རྡོ་རྗེ་སློབ་དཔོན་ལ་ནི་སྨོད་ཅིང་བརྙས་པ་དེ་ལ་ནི་ཉེས་
དམིགས་ཇི་ལྟར་འབྱུང་ཞེ་ན་མཐོང་ཆོས་སུ་ཚེ་འདིར་ཡང་རིམས་ལས་གཞན་པའི་
འགོ་ནད་ཀྱི་ཡམས་དང་སྲོག་ཆགས་གཏུམ་པོ་རྣམས་ཀྱིས་འཚེ་བ་དང་ཡམས་
དང་རིམས་ལས་གཞན་པའི་བད་ཀན་སོགས་ནད་རྣམས་དང་། ལྷ་དང་ཀླུ་ལ་
སོགས་པའི་གདོན་དང་། ཉིན་གཅིག་པ་ལ་སོགས་པའི་རིམས་དང་དབྱིག་དུག་
སོགས་དུག་རྣམས་ཀྱི་མནར་ནས་བརྙས་སྨོད་ཀྱི་ཉེས་དམིགས་མི་ཤེས་པའི་སློབ་
མ་རྨོངས་ཆེན་དེ་ནི་འཆི་བར་འགྱུར་རོ། །དེས་མ་ཟད་རྒྱལ་པོའི་ཆད་པ་དང་མེ་
དང་སྦྲུལ་གདུག་པ་ཅན་དང་ཆུ་དང་མཁའ་འགྲོ་མ་དང་རྐུན་པོ་དང༌། མཁའ་ལ་རྒྱུ་
བའི་འབྱུང་པོའི་གདོན་དང་ལོག་པར་འདྲེན་པའི་ཤ་ཟའི་རིགས་རྣམ་པ་དུ་མ་ཡོད་
པ་རྣམས་ཀྱང༌། སྲོག་འཕྲོག་ནས་བསད་དེ་དེ་དོག་ཤི་བའི་འོག་ཏུ་སེམས་ཅན་
-155-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
དམྱལ་བར་འགྲོ་བར་འགྱུར་རོ། །རྒྱུ་མཚན་དེའི་ཕྱིར་ན་དངོས་གྲུབ་འདོད་པའི་
སློབ་མ་དེ་ཡིས་དུས་ནམ་དུ་ཡང་རྡོ་རྗེ་སློབ་དཔོན་དག་གི་ནི་དུས་ཀུན་ཏུ་སེམས་
ཏེ་ཐུགས་ལུས་ངག་གི་སྒོ་ནས་དཀྲུག་པར་མི་བྱ་སྟེ། གལ་ཏེ་སློབ་མ་རྨོངས་པས་
ཐུགས་དཀྲུག་བྱས་པར་གྱུར་ན་ནི་ཡུལ་ཤིན་ཏུ་གཉན་པོར་གྱུར་པས་མྱོང་བར་མ་
ངེས་པ་དང་ལན་གྲངས་གཞན་ལ་མྱོང་འགྱུར་སོགས་མ་ཡིན་པར་དམྱལ་བར་
ངེས་པར་འཚེད་པར་གྱུར་པར་གདོན་མི་ཟའོ། །འོ་ན་སློབ་དཔོན་གྱི་ཐུགས་དཀྲུག་
བརྙས་སྨོད་བྱེད་པ་དེ་དག་དམྱལ་བ་གང་དུ་འགྲོ་ཞེ་ན། གསུང་རབ་ལས་སྡུག་
བསྔལ་ཆེ་ཤོས་སུ་བསྟན་པ་མནར་མེད་པ་ལ་སོགས་པ་སྡུག་བསྔལ་གྱི་ཚོར་བ་
འཇིགས་སུ་རུང་པར་བཤད་པའི་ཚ་བའི་དམྱལ་བའི་གནས་རིམ་པར་བསྟན་པ་
གང་ཡིན་པ་དེ་རྣམས་སུ་རྡོ་རྗེ་སློབ་དཔོན་ལ་ནི་བརྙས་ཤིང་སྨོད་པ་རྣམས་དེར་ནི་
གནས་པར་ཡང་དག་པར་སངས་རྒྱས་རྡོ་རྗེ་འཆང་གིས་བཤད་དེ། འདུས་པའི་རྩ་
རྒྱུད་ལས། སེམས་ཅན་མཚམས་མེད་ལ་སོགས་པའི། །སྡིག་པ་ཆེན་པོ་བྱེད་པ་
ཡང་། །རྡོ་རྗེ་ཐེག་པ་རྒྱ་མཚོ་ཆེ། །ཐེག་པ་མཆོག་ནི་འདི་ལ་འགྲུབ། །སྙིང་ནས་
སློབ་དཔོན་སྨོད་པ་དག །བསྒྲུབས་ཀྱང་འགྲུབ་པར་ཡོང་མི་འགྱུར། །ཞེས་དང་
།
རྡོ་རྗེ་སྙིང་པོ་རྒྱན་གྱི་རྒྱུད་ལས། གང་གིས་སློབ་དཔོན་ཡང་དག་སྨད། །དེ་ཡི་རྒྱུན་
ཀུན་སྒྲུབ་པ་མཆོག །གཉིད་དང་འདུ་འཛིན་རྣམས་སྤངས་ཏེ། །བསྐལ་བ་སྟོང་དུ་
ལེགས་བསྒྲུབས་ཀྱང་། །དམྱལ་སོགས་སྒྲུབ་པར་བྱེད་པའོ། །ཞེས་གསུངས་པས་
ན་སྐད་ཅིག་ཙམ་དུའང་བརྙས་སྨོད་མི་བྱའོ། །དེ་བས་ནི་བདག་ལེགས་སུ་འདོད་
པའི་སློབ་མ་དེས་སྒྲིམ་པོའི་བློས་བརྟགས་ནས་ལུས་ངག་གི་འབད་པ་ཐམས་ཅད་
ཀྱིས་རང་ལ་རྡོ་རྗེ་ཐེག་པའི་དོན་སློབ་པར་མཛད་པའི་དེད་དཔོན་ཐུགས་མཁྱེན་
-156-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
རབ་ཀྱི་བློ་གྲོས་རྒྱ་ཆེ་བ་དང་ལྡན་པའི་བླ་མ་རང་གི་དགེ་བ་བྱས་པ་གཞན་ལ་རབ་
ཏུ་མི་སྤྱོམས་པ་སྟེ། མི་ངོམས་པའི་བདག་ཉིད་ཆེན་པོ་དེ་ལ་ནི་དུས་ནམ་ཡང་སྨད་
པར་མི་བྱ་སྟེ། རྒྱུད་སྒྱུ་འཕྲུལ་དྲྭ་བ་ལས། སློབ་དཔོན་སྨོད་པར་བྱེད་པ་དག །རྨི་
ལམ་དུ་ཡང་མཐོང་མི་བྱ། །སློབ་དཔོན་སྨོད་པ་གང་ཡིན་དེ། །བགེགས་དང་ལོག་
འདྲེན་རྣམས་ཀྱིས་བཟུང་། །ངན་པ་གཏུམ་པོའི་ལས་བྱེད་པ། །མཁས་པས་རྟག་
ཏུ་སྤང་བར་བྱ། །ཞེས་གསུངས་སོ། །
གཉིས་པ་གུས་པ་ཇི་ལྟར་བསྒྲུབ་པའི་ཚུལ་རྒྱས་པར་བཤད་པ་ནི། བླ་མ་
ལ་ནི་གུས་བཅས་ཡོན། །རྗེས་མཐུན་ཁྱོད་ཀྱིས་སྦྱིན་པར་བྱ། །དེས་ནི་རིམས་
སོགས་གནོད་པ་རྣམས། །ཕྱིར་ཞིང་འབྱུང་བར་མི་འགྱུར་རོ། །རང་གི་དམ་ཚིག་
སློབ་དཔོན་ནི། །སྦྱིན་མིན་བུ་དང་ཆུང་མ་དང་། །རང་སྲོག་གིས་རྟག་བསྟེན་བྱ་ན། །
ལོངས་སྤྱོད་གཡོ་ལས་སྨོས་ཅི་དགོས། །གང་ཕྱིར་བསྐལ་བར་བྱེ་བར་ནི། །གྲངས་
མེད་པར་ཡང་རྙེད་དཀའ་བའི། །སངས་རྒྱས་ཉིད་ཀྱང་བརྩོན་ལྡན་ལ། །ཚེ་འདི་
ཉིད་ལ་སྟེར་བར་བྱེད། །རྟག་ཏུ་རང་གི་དམ་ཚིག་བསྲུང་། །རྟག་ཏུ་དེ་བཞིན་
གཤེགས་པར་མཆོད། །རྟག་ཏུ་བླ་མ་ལ་ཡང་འབུལ། །དེ་ནི་སངས་རྒྱས་ཀུན་དང་
འདྲ། །མི་ཟད་དེ་ཉིད་འདོད་པ་ཡིས། །ཅུང་ཟད་ཡིད་འོང་གང་དང་གང་། །ཤིན་
ཏུ་ཁྱད་པར་གྱུར་པ་ཉིད། །དེ་དང་དེ་ནི་བླ་མར་འབུལ། །དེ་བྱིན་སངས་རྒྱས་
ཐམས་ཅད་ལ། །རྟག་ཏུ་བྱིན་པ་ཉིད་དུ་འགྱུར། །དེ་བྱིན་བསོད་ནམས་ཚོགས་
ཡིན་ཏེ། །ཚོགས་ལས་དངོས་གྲུབ་མཆོག་ཏུ་འགྱུར། །དེ་བས་སློབ་མ་སྙིང་རྗེ་
གཏོང་། །ཚུལ་ཁྲིམསཾ་བཟོད་པའི་ཡོན་ཏན་ལྡན། །སློབ་དཔོན་དང་ནི་རྡོ་རྗེ་འཛིན། །
ཐ་དད་པར་ནི་མི་བརྟག་གོ །མཆོད་རྟེན་བཤིག་འདྲའི་སྡིག་འཇིགས་པས། །གྲིབ་
，
-157-
-157-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
མའང་འགོམ་པར་མི་བྱ་ན། །ལྷམ་དང་སྙན་དང་བཞོན་པ་སོགས། །འགོམ་མི་བྱ་
བ་སྨོས་ཀྱི་དགོས། །བློ་གྲོས་ཆེན་པོས་དགའ་སེམས་ཀྱིས། །བླ་མའི་བཀའ་ནི་
འབད་དེ་ཉན། །རིགས་པ་ཡིས་ནི་མི་ནུས་ན། །མི་ནུས་དེ་ལ་ཚིག་གི་སྦྱང་། །བླ་
མ་ལས་ནི་དངོས་གྲུབ་དང་། །མཐོ་རིས་དང་ནི་བདེ་བ་འཐོབ། །དེ་བས་འབད་པ་
ཐམས་ཅད་ཀྱིས། །བླ་མའི་བཀའ་ལས་འདའ་མི་བྱ། །བླ་མའི་རྫས་ནི་སྲོག་ཇི་
བཞིན། །དེ་ཡི་སྡུག་པའམ་བླ་མ་བཞིན། །བླ་མའི་འཁོར་ནི་གཉེན་བཞིན་དུ། །
མཉམ་པར་བཞག་པས་རྟག་ཏུ་བསམ། །མལ་སྟན་འདུག་དང་སྔོན་འགྲོ་དང་། །
གཙུག་ཏོར་དག་དང་བཅས་པ་དང་། །སྟན་ལ་རྐང་འཇོག་རྐེད་པར་ནི། །ལག་
གཞག་མཉེ་བར་མི་བྱའོ། །བླ་མ་དག་ནི་ལངས་པ་ན། །ཉལ་དང་འདུག་པར་
མི་བྱའོ། །རྟག་ཏུ་དེ་ཡི་བྱ་བ་ལ། །ལྡང་མཁས་ཕུན་སུམ་ཚོགས་པར་བྱ། །མཆིལ་
མ་ལ་སོགས་འདོར་བ་དང་། །སྟན་ལ་རྐང་པ་སྐྱོང་བ་དང་། །འཆག་དང་རྩོད་པར་
སྨྲ་བ་དག །བླ་མའི་མདུན་དུ་མི་བྱའོ། །ཡན་ལག་མཉེ་དང་གར་དག་དང་། །གླུ་
དང་རོལ་མོ་མི་བྱ་ཞིང་། །གཏམ་གྱི་སྦྱོར་བ་མང་པོ་དག །ཐོས་པའི་ཉེ་འཁོར་དུ་
མི་བྱ། །བཏུད་དེ་སྟན་ལས་ལྡང་བ་དང་། །གུས་པ་ཡིས་ནི་འདུག་པར་བྱ། །
མཚན་ཆུ་འཇིགས་བཅས་ལམ་དུ་ནི། །བསྒོ་བ་ཐོབ་ནས་མདུན་འགྲོ་བྱ། །སློབ་
དཔོན་གྱིས་མཐོང་མདུན་དུ་ནི། །བློ་དང་ལྡན་པས་ལུས་གཅུ་དང་། །ཀ་བ་སོགས་
ལ་བསྟེན་མི་བྱ། །སོར་མོའི་ཚིགས་ནི་བགྲངས་མི་བྱ། །རྐང་པ་བཀྲུ་དང་ལུས་
བཀྲུ་དང་། །དྲིལ་དང་མཉེ་བ་ལ་སོགས་ལ། །ཕྱག་ནི་སྔོན་དུ་འགྲོ་བས་བྱ། །དེ་
བཞིན་མཐར་ཡང་ཅི་བདེར་བྱ། །དེ་ཡི་མཚན་སྨོན་བརྗོད་ན་ནི། །མིང་མཐར་
ཞལ་སྔ་ལྡན་པར་བྱ། །གཞན་དག་གུས་པར་བྱ་བའི་ཕྱིར། །ཁྱད་པར་ཅན་གྱི་ཚིག་
་.
-158-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
དག་བརྗོད། །བླ་མ་ལ་ནི་བཀའ་སྩལ་ཞུ། །བཀའ་བཞིན་བགྱིད་ཅེས་བརྗོད་པར་
བྱ༑ ༑ཐལ་མོ་སྦྱར་ཞིང་མ་ཡེངས་པར། །བླ་མས་བསྒོ་བ་མཉན་པར་བྱ། །རྒོད་
དང་ལུད་པ་ལ་སོགས་ལ། །ལག་པས་ཁ་ནི་དགབ་པར་བྱ། །བྱ་བ་ཟིན་ནས་
འཇམ་པ་ཡི། །ཚིག་དག་གིས་ནི་གདས་པར་བྱ། །མདུན་དུ་དུལ་བར་འདུག་པ་
དང༌། །གོས་སོགས་ཚུལ་ནི་བསྡམས་པ་དང་། །པུས་བཙུགས་ཐལ་མོ་སྦྱར་བ་
ཡིས། །ཉན་སོགས་འདོད་པས་གོམས་གསུམ་བཏབ། །བསྙེན་བཀུར་སྤྱོད་པ་
་ ཐམས་ཅད་ལ། །ཡིད་ནི་ང་རྒྱལ་མེད་པར་བྱ། །ངོ་ཚ་འཇིགས་ཤིང་བསྡམས་པ་
ཡིས། །བག་མ་གསར་པའི་ཚུལ་གནས་བྱ། །སྒེག་པ་ལ་སོགས་བྱ་བ་ཀུན། །
སྟོན་པའི་མདུན་དུ་སྤང་བར་བྱ། །གཞན་ཡང་དེ་འདྲའི་བྱ་བ་ནི། །རང་གིས་
བརྟགས་ལ་དོར་བར་བྱ། །རབ་གནས་དཀྱིལ་འཁོར་སྦྱིན་སྲེག་དང་། །སློབ་མ་
བསྡུ་དང་འཆད་པ་རྣམས། །ཡུལ་དེར་བླ་མ་གནས་པ་ན། །རྗེས་མ་གནང་བར་
མི་བྱའོ། །སྤྱན་འབྱེད་སོགས་ལ་ཅི་ཐོབ་པ། །དེ་ཀུན་བླ་མ་དག་ལ་འབུལ། །དེ་
ཡིས་བསྟབས་པ་བླངས་ནས་ནི། །གཞན་དག་ལ་ནི་ཅི་བདེར་བྱ། །བླ་མའི་སློབ་
མ་སློབ་མར་མིན། །སློབ་མའང་བླ་མའི་མདུན་དུ་མིན། །བསྙེན་བཀུར་དག་དང་
ལྡང་བ་དང་། །ཕྱག་སོགས་བྱེད་པ་བཟློག་པར་བྱ། །སློབ་དཔོན་ལ་ནི་གང་འབུལ་
དང༌། །བླ་མས་ཀྱང་ནི་གང་བསྩལ་བ། །དེ་ལ་བཏུད་དེ་ལག་གཉིས་ཀྱིས། །བློ་
དང་ལྡན་པས་བླང་བར་བྱ། །ཞེས་པས་བསྟན་ཏེ་གལ་ཏེ་མི་ཤེས་པ་དང་བག་མེད་
པ་དང་ཉོན་མོངས་པ་མང་བ་སོགས་ཀྱི་དབང་གིས་བླ་མ་ལ་བརྙས་སྨོད་སོགས་ཀྱི་
ཉེས་ལྟུང་བྱུང་ན། དེ་ལ་ཇི་མི་སྙམ་པའི་སླར་ཆོས་ཀྱི་བློ་མི་སྐྱེ་བར་རབ་ཏུ་འགྱོད་
པས་སྒོ་གསུམ་གྱིས་བླ་མ་ལ་ནི་དད་པ་དང་གུས་པ་དང་བཅས་ཏེ་ཉེས་ལྟུང་སླར་
-159-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གསོ་བའི་ཕྱིར་དུ་རང་གི་བདོག་དགུའི་དངོས་པོ་ཡིད་དུ་འོང་བའི་ཡོན་དུ་བླ་མའི་
ཐུགས་ལ་གང་མཁོ་བ་དེ་དང་རྗེས་སུ་མཐུན་པ། རྡོ་རྗེའི་སློབ་མ་ཁྱོད་ཀྱིས་འབུལ་
བ་སྟེ་སྦྱིན་པར་བྱས་ལ་ཉེས་པ་བླ་མའི་སྤྱན་སྔར་བཤགས་པ་བྱའོ། །དེས་ནི་གོང་
དུ་བཤད་པའི་རིམས་དང་ཡམས་ནད་སོགས་གནོད་པ་ངན་པ་བླ་མ་ལ་སྨོད་པས་
བྱུང་བ་རྣམས་ཕྱིར་ཞི་ཞིང་སླར་འབྱུང་བར་མི་འགྱུར་རོ། །དེ་ཡང་སྔགས་ཀྱི་ལམ་
དུ་ཞུགས་པའི་ གང་ ཟག་ རང་ གི་དམ་ ཚིག་ནི་ལྷག་པའི་ལྷའི་སྐུ་གསུང་ཐུགས་
དབྱེར་མི་ཕྱེད་པར་བལྟ་བ་ལས་མི་འདའ་བ་ཡིན་ལ། དེ་ལྟ་བུའི་དམ་ཚིག་ཁྱད་
པར་སྦྱིན་པ་པོ་བླ་མ་རྡོ་རྗེ་སློབ་དཔོན་དེ་ལ་ནི་འཇིག་རྟེན་ན་གཞན་ལ་སྦྱིན་པར་
དཀའ་ཞིང་སྦྱིན་པ་མིན་པའི་བུ་དང་ཡིད་དུ་འོང་བའི་ཆུང་མ་དང་། རང་གི་སྲོག་
གིས་ཀྱང་རྟག་ཏུ་བསྟེན་དགོས་པར་གསུངས་ན། ཕྱི་རོལ་གྱི་ཡོ་བྱད་བཟའ་བཏུང་
ལོངས་སྤྱོད་གཡོ་ཞིང་འགྱུར་བ་ལ་སེར་སྣའི་བློ་སྤངས་ནས་ཐམས་ཅད་བླ་མའི་
ཕྱོགས་སུ་འབུལ་དགོས་པ་ལྟ་སྨོན་ཀྱང་ཅི་དགོས། དེ་དག་རྒྱུ་མཚན་ཅིའི་ཕྱིར་
འབུལ་དགོས་ཞེས་ན། གང་གི་ཕྱིར་ཕར་ཕྱིན་གྱི་ཐེག་པའི་རང་ལམ་ལས་བསྐལ་
བ་བྱེ་བ་གྲངས་མེད་པར་ཡང་གོང་འཕང་རྙེད་དཀའ་བའི་རྫོགས་པའི་སངས་རྒྱས་
ཉིད་ཀྱི་གོ་འཕང་ཁྱད་ པར་ཅན་ཀྱང་བརྩོན་པར་ རབ་དང་ལྡན་པའི་ གང་ ཟག་
ལ་དུས་བསྐལ་བ་མང་པོ་མི་དགོས་པར་ཚེ་འདི་ཉིད་ལ་སྟེར་བར་བྱེད་ན། ཐུན་
མོང་གི་དངོས་གྲུབ་ཐམས་ཅད་བླ་མས་སྟེར་བ་སྨོས་ཅི་དགོས། དེའི་ཕྱིར་ན་རྡོ་རྗེ་
སློབ་མས་དུས་རྟག་ཏུ་བླ་མའི་བཀའ་བཞིན་དུ་རང་གི་དམ་ཚིག་སྒོ་གསུམ་ལྷག་
པའི་ལྷའི་སྐུ་གསུང་ཐུགས་ཀྱི་རྣལ་ འབྱོར་ལ་གནས་ པ་ལས་དུས་ནམ་ ཡང་མི་
འདའ་བར་བསྲུང་དགོས་སོ། །དེ་བཞིན་དུ་དུས་རེས་འགའ་བ་ཙམ་མ་ཡིན།
-160-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
ཉིན་རེ་རེ་བཞིན་ཡང་རྟག་ཏུ་དེ་བཞིན་གཤེགས་པ་རྡོ་རྗེ་སེམས་དཔའ་སོགས་ལ་
མཆོད་པ་འབུལ་བ་སོགས་བྱེད་པ་དང་། རྟག་ཏུ་སྟེ་དུས་རྒྱུན་དུ་བླ་མ་ལ་མཎྜལ་
སོགས་དང་ཟང་ཟིང་གི་དངོས་པོར་ཡང་འབུལ་བར་བྱ་སྟེ་དེའི་རྒྱུ་མཚན་ཡང་
ཚོགས་ཀྱི་ཞིང་ངམ་ ཕན་གནོད་ཀྱི་ཞིང་དུ་རྡོ་རྗེ་སློབ་དཔོན་འདི་ནི་སངས་རྒྱས་
ཀུན་དང་མཉམ་ཞིང་འདྲ་བའི་ཕྱིར། ནམ་མཁའ་ཇི་སྲིད་པར་གནས་ཤིང་མི་ཟད་
པའི་ཆོས་སྐུའི་དེ་ཉིད་ཐོབ་པར་འདོད་པ་ཡིས་ནི་རང་གི་ལོངས་སྤྱོད་ཅུང་ཟད་
ཡིད་འོང་གི་དངོས་པོ་གང་དང་གང་ཡིན་པ་ནས་འདོད་དགུའི་དངོས་པོ་བཟུང་
ཞིང་རྒྱུ་རྫས་གཞན་ལས་ཤིན་ཏུ་ཁྱད་པར་དུ་གྱུར་པ་གསེར་དང་དངུལ་དང་རྟ་དང་
གླང་པོ་སོགས་རིན་ཐང་ཅན་ཉིད་ཀྱི་བར་གང་དང་གང་ཡོད་པ་དེ་དང་དེ་བླ་མར་
འབུལ་བར་བྱ་སྟེ། དེའི་ཕན་ཡོན་ནི་བླ་མ་དེ་ལ་བྱིན་ན་ཕྱོགས་བཅུའི་སངས་རྒྱས་
ཐམས་ཅད་ལ་རྟག་ཏུ་སྦྱིན་པ་དང་འདྲ་བ་ཉིད་དུ་འགྱུར་བས་དགེ་བ་རྒྱ་ཆེ་ལ་ལྷག་
པར་སྐད་ཅིག་རེ་རེའང་བླ་མར་དངོས་རྫས་དེ་བྱིན་པས་བསོད་ནམས་ཀྱི་ཚོགས་
རླབས་པོ་ཆེ་བསགས་པ་ཡིན་ཏེ། དེ་བསགས་པའི་བསོད་ནམས་ཚོགས་ལས་
དངོས་གྲུབ་ཀྱི་མཆོག་སངས་རྒྱས་ཀྱི་གོ་འཕང་མངོན་དུ་ཐོབ་པར་འགྱུར་ན་དངོས་
གྲུབ་འཕྲིན་དང་ཐ་མ་རྣམས་ལྟ་ཅི་སྨོས་པའི་ཕྱིར། འདུས་པའི་རིམ་ལྔ་ལས།
མཆོད་པ་ཐམས་ཅད་རྣམས་སྤངས་ནས། །བླ་མ་མཆོད་པར་ཡང་དག་བརྩམས། །
དེ་མཉེས་པས་ནི་ཀུན་མཁྱེན་གྱི། །ཡེ་ཤེས་མཆོག་ནི་ཐོབ་པར་འགྱུར། །བླ་མེད་
བྱེད་པ་སློབ་དཔོན་ལ། །རྡོ་རྗེ་སེམས་དཔའ་མཆོད་བྱས་པས། །དེ་ཡིས་བསོད་
ནམས་མ་བྱས་ཅི། །དཀའ་ཐུབ་མ་བསྟེན་གང་ཞིག་ཡོད། །ཅེས་དང་། སཾ་བྷུ་ཊ་
ལས། གང་དང་གང་ཞིག་སྡུག་པའི་རྫས། །རེ་བ་མེད་པའི་སེམས་ཀྱིས་ནི། །དེ་
-161-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་། ་
དང་དེ་ཉིད་བླ་མར་འབུལ། །བླ་མ་སྙིང་རྗེ་ལྡན་པས་ནི། །སློབ་མའི་ཞེན་པ་ལྡོག་
པའི་ཕྱིར། །དེ་ལ་ཕན་པའི་བསམ་པས་བཟུང་། །ཞེས་དང་། རྡོ་རྗེ་སྙིང་པོ་རྒྱན་
གྱི་རྒྱུད་ལས། བློ་ལྡན་རྡོ་རྗེ་སློབ་མ་ཡི། ། །ཅི་སྟེ་བདེ་བ་ཀུན་འདོད་ན། །དད་མོས་
སེམས་ཀྱིས་འབུལ་བར་བྱ། །ཡིད་ལ་གང་བསམ་མ་ཕུལ་ལམ། །ཁས་བླངས་དེ་ནི་
མ་ཕུལ་ན། །ཡི་དྭགས་དམྱལ་བ་རྣམས་གཉིས་སུ། །ངེས་པར་སྐྱེ་སྟེ་བརླག་པར་
འགྱུར། །ཞེས་གསུང་པ་དང་། དཔལ་མཆོག་གི་རྒྱུད་ལས། དེ་ནས་ཁྱོད་ཀྱིས་
བཅུད་ དང་ཁ་ ཟས་ དང༌ གནས་ས་དང་གླུ་ དང༌ རོལ་མོ་ལ་ སོགས་པའི་ མཆོད་
པ་རྣམས་པ་རྣམས་ལེགས་པར་སྟོབས། །བདག་ཉིད་གང་ལས་རྙེད་པས་ཀྱང་རྡོ་རྗེ་
སློབ་དཔོན་ཆེན་པོ་མཆོད་པར་བྱའོ། །ཞེས་དང་། ཡེ་ཤེས་རྒྱ་མཚོའི་རྒྱུད་ལས།
རང་གི་རྫ་དང་ཡོ་བྱད་ཀྱིས། །བླ་མ་མཉེས་པར་སུས་བྱས་པ། །འདི་ནི་ཁམས་
གསུམ་འཁོར་བ་ས། །སྤྲུལ་སྐུའི་ཞིང་དུ་དབུགས་དབྱུང་སྟེ། །མྱ་ངན་འདས་པའི་
སར་གཤེགས་སོ། །ཞེས་དང་། རྡོ་རྗེ་རོ་ལང་གི་རྒྱུད་ལས། གང་གིས་བླ་མ་རྡོ་རྗེ་
འཆང་། །བཟའ་བཏུང་ཕུད་ཀྱིས་རྟག་ཏུ་མཆོད། །འདིར་ཡང་བཟའ་བཏུང་འཕེལ་
བ་དང་། །འཁོར་ལོས་བསྒྱུར་རྒྱལ་ཐོབ་པར་འགྱུར། །ཞེས་གསུངས་པ་ལྟར་ཤེས་
པར་བྱའོ། །ཚོགས་བསགས་པ་དང་ཕན་གནོད་ཀྱི་ཞིང་དུ་རྡོ་རྗེ་བླ་མ་ནི་སངས་
རྒྱས་ཀུན་དང་མཉམ་པ་དེ་བས་ན་རྡོ་རྗེའི་སློབ་མ་སྙིང་རྗེ་ཆེ་བ་ཡོ་བྱད་གཏོང་བ་
ལ་དགའ་བ། རང་གི་གང་བླངས་པའི་ཚུལ་ཁྲིམས་དག་པ། གནོད་བྱེད་དང་
དཀའ་སྤྱད་ལ་བཟོད་པའི་ཡོན་ཏན་ལྡན་པའི་རིགས་ཀྱི་བུ་དེས་ནི་རང་གི་བླ་མ་དང་
ནི་སངས་རྒྱས་རྡོ་རྗེ་འཛིན་པ་སྟེ། རྡོ་རྗེ་འཆང་གཉིས་བློས་ངོ་བོ་གཅིག་ཏུ་བསམ་
པའི་མོས་པ་བྱ་དགོས་པ་ཡིན་ཏེ། ངོ་བོ་ལ་མཆོག་དམན་དང་ཡོན་ཏན་ལ་ཆེ་ཆུང་
-162-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
གི་སྒོ་ནས་ཐ་དད་པར་ནི་སློབ་མ་རང་གིས་མི་བརྟགས་ཏེ་བརྟགས་མི་རུང་ངོ་། །
དེ་ཡང་རྡོ་རྗེ་གུར་ལས། གང་ཉིད་རྡོ་རྗེ་སེམས་དཔའ་ཞེས། །དེ་ཉིད་སློབ་དཔོན་
གཟུགས་སུ་འཛིན། །ཞེས་དང་། མཁའ་འགྲོ་མ་ཟིལ་གྱི་གནོད་པའི་རྒྱུད་ལས།
སློབ་དཔོན་གྱི་ཕུང་པོ་ལྔ་དང་། ཁམས་བཅོ་བརྒྱད་དང་། སྐྱེ་མཆེད་བཅུ་གཉིས་ལ་
དེ་བཞིན་གཤེགས་པ་དང་བྱང་ཆུབ་སེམས་དཔའི་ཚོགས་ཐམས་ཅད་བཞུགས་
ཞེས་པ་དང་། འདི་ཡི་དོན་ལྡན་འགའ་ཞིག་ལ། །ང་ནི་དེ་ཡི་ལུས་ནས་ཏེ། །སྒྲུབ་
པོ་གཞན་ལས་མཆོད་པ་ལེན། །དེ་མཉེས་དེ་ཡིས་རང་གི་རྒྱུད། །ལས་ཀྱི་སྒྲིབ་པ་
དག་བྱེད་པའོ། །ཞེས་དང་། རྡོ་རྗེ་སྙིང་པོ་རྒྱན་གྱི་རྒྱུད་ལས། །རྟག་ཏུ་བླ་མ་ལ་
གུས་པའི། །སློབ་མས་བླ་མ་འདི་ལྟར་བལྟ། །བླ་མ་སངས་རྒྱས་ཀུན་དང་མཉམ། །
དེ་ཉིད་རྟག་ཏུ་རྡོ་རྗེ་འཆང་། །དེ་བཞིན་གཤེགས་པ་རིན་ཆེན་འབྱུང་། །དེ་ནི་ཡེ་
ཤེས་རྒྱ་མཚོ་ཆེ། །ཡིད་བཞིན་ནོར་བུ་རིན་ཆེན་བཞིན། །དེ་ཡི་ཡོན་ཏན་ཐམས་
་ ཅད་བཟུང་། །སྐྱོན་ནི་སེམས་ཀྱིས་ཅུང་མི་བཟུང་། །ཡོན་ཏན་བཟུང་ན་དངོས་
གྲུབ་ཐོབ། །སྐྱོན་གྱི་དངོས་གྲུབ་ཉམས་པར་བྱེད། །ཅེས་དང་། རྡོ་རྗེ་མཁའ་འགྲོ་
ལས། སངས་རྒྱས་ཀུན་གྱི་རང་བཞིན་སྐུ༑ ༑ཡན་ལག་བྱང་ཆུབ་སེམས་དཔའ་སྟེ།
བ་སྤུ་རྣམས་ནི་དགྲ་བཅོམ་ཉིད། །སྤྱི་གཙུག་རིགས་ལྔའི་སངས་རྒྱས་ཏེ། །འཇིག་
རྟེན་པ་ནི་ཞབས་ཀྱི་གདན། །འོད་ཟེར་གནོད་སྦྱིན་གསང་ལ་སོགས། །དེ་ལྟར་
ཡོན་ཏན་རང་བཞིན་ལུས། །རྣལ་འབྱོར་ཅན་གྱི་རྟག་ཏུ་བལྟ། །ཞེས་གསུངས་པ་
ལྟར་འབད་པར་བྱ་སྟེ།དའི་དགོས་པ་ནི་རང་གི་བླ་མ་དེ་ཉིད་སངས་རྒྱས་རྡོ་རྗེ་
འཆང་དང་ནི་དད་མོས་མཉམ་ཞིང་ང་རྒྱལ་བརྟན་པས་ཚེགས་ཆུང་ངུའི་ཚོགས་
ཆེན་པོ་རྫོགས་པའི་ཕྱིར་རོ། །དེ་བཞིན་དུ་བླ་མའི་སྤྱན་སྔར་མ་གུས་པ་ཐམས་ཅད་
་
-163-
་



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
སྤང་དགོས་པ་ནི། ཉེ་བའི་མཚམས་མེད་མཆོད་རྟེན་བཤིགས་པ་དང་འདྲ་བའི་
སྡིག་པ་འཇིགས་སུ་རུང་བ་འབྱུང་བས་བླ་མའི་སྐུའི་གྲིབ་མའང་འགོམ་པར་མི་བྱ་
ན་བླ་མའི་ཞབས་ལྷམ་དང་བཞུགས་སྟན་དང་རྟ་དང་ཤིང་རྟ་བཞོན་པ་སོགས་ན་
བཟའ་དང་གདུགས་དང་སྐུ་ལུས་ཀྱི་བར་འགོམ་པར་མི་བྱ་བ་སྨོས་ཅི་དགོས་ཏེ།
རྡོ་རྗེ་གུར་ལས། བླ་མའི་གདུགས་དང་གྲིབ་མ་དང་། །བཅང་ལྷམ་སྟན་དང་སྔས་
རྣམས་ལ། །རྨོངས་ཆེན་གང་ཞིག་འགོམ་བྱེད་ན། །དེས་ནི་མི་རྣམས་སྤུ་གྲིར་ལྟུང་། །
ཞེས་དང་། མཁའ་འགྲོ་ལས། སློབ་དཔོན་གྱིས་ནི་མལ་སྟན་དང་། །ལྷམ་དང་
གདུགས་དང་ན་བཟའ་སོགས། །ཉེ་བའི་ལོངས་སྤྱོད་ཐམས་ཅད་དང་། །གྲིབ་
མའང་འགོམ་པར་མི་བྱ་ཞིང་། །ཅོ་འདྲི་བར་ནི་མི་བྱའོ། །གལ་ཏེ་བྱས་ན་དུས་
ཀུན་ཏུ། །དེ་ནི་ཀུན་ནས་གཟི་འགྱུར་ཞིང་། །དོན་ཉམ་དཔལ་ལས་རིང་དུ་གྱུར། །
ཞེས་ གསུངས་པས་བསྒྲིམ་ལ་འོན་ཀྱང་མི་འགོམ་པའི་ཐབས་མི་རྙེད་པའི་ཚེ་
དམིགས་གསལ་ལྟ་བུ་ངག་ཏུ་ཨོཾ་བཛྲ་བེ་གཱ་ཀྲ་མ་ཧཱུྃ་ཞེས་བརྗོད་ལ་གྲིབ་མ་སོགས་་
ཀྱི་འོག་ཏུ་འགྲོ་བའི་མོས་པ་བྱའོ། །སློབ་མ་ལེགས་པ་དང་ཉེས་པ་འབྱེད་ཤེས་པའི་
བློ་གྲོས་ཆེན་པོ་དང་ལྡན་པས་བླ་མའི་བཀའ་བསྒྲུབ་པ་ལ་དགའ་བ་དང་བཅས་
པའི་སེམས་ཀྱིས་གང་བསྒོམས་པའི་བླ་མའི་བཀའ་དེ་ནི་འབད་དེ་ཉན་ལ་བཀའ་
བཞིན་དུ་བསྒྲུབ་པར་བྱའོ། །འོན་ཀྱང་དམིགས་བསལ་ནི་བླ་མའི་བཀའ་དེ་ཆོས་
ལྡན་གྱི་སྒོ་ནས་བསྒྲུབ་རིགས་པ་ཡིན་ནི་བསྒྲུབ་འོས་ཀྱང་བསྒྲུབ་མི་ནུས་པ་དང་།
ཡང་བསྒྲུབ་མི་རིགས་པ་ཆོས་མིན་དུ་སོང་བ་ལྟ་བུ་བཀའ་སྩལ་ནས་བསྒྲུབ་མི་
ནུས་ན། དེ་གཉིས་གང་མི་ནུས་པ་དེ་ལ་རྒྱུ་མཚན་བརྡ་སྤྲོད་པའི་ཚིག་གི་བཤད་
སྦྱང་ཞུས་ནས། དང་པོ་ནི་མ་བསྒྲུབས་ཀྱང་ཉེས་པ་མེད་ཅིང་། ཕྱིར་ནི་བསྒྲུབ་པར་
-164-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
མི་བྱ་སྟེ།འདུལ་བའི་མདོ་ལས། ཆོས་མ་ཡི་པ་སྨྲ་ན་བཟློག་པར་བྱའོ། །ཞེས་དང་།
དཀོན་མཆོག་སྤྲིན་ལས། དགེ་བའི་ ཆོས་ལ་དེ་དང་མཐུན་པ་སྤྱོད་ལ། མི་དགེ་བ་
ལ་མི་མཐུན་པ་སྤྱོད་དོ། །ཅེས་གསུངས་པའི་ཕྱིར། དེ་ལྟར་བྱས་པའི་ཕན་ཡོན་ནི།
བླ་མ་མཉེས་པ་ལས་ནི་དངོས་གྲུབ་དང་། ལྷ་དང་མིའི་གནས་མཐོ་རིས་དང་ནི་
མཐོ་རིས་ཀྱི་བདེ་བའང་འཐོབ་བོ། །རྒྱུ་མཚན་དེས་ན་འབད་པ་ཐམས་ཅད་ཀྱི་སྒོ་
ནས་རང་གི་བླ་མའི་བཀའ་དེ་ལས་ནམ་ཡང་འདའ་བར་མི་བྱའོ། །དེ་ཡང་གུར་
ལས། དེ་ཚེ་དབང་བསྐུར་མཆོག་ཐོབ་པའི། །སློབ་མས་བླ་མའི་བཀའ་འདའ་ན། །
འཇིག་རྟེན་འདི་ཡང་སྡུག་བསྔལ་ཞིང་། །འཇིག་རྟེན་ཕ་རོལ་དམྱལ་བར་འགྲོ། །
ཞེས་གསུངས་སོ། །དེ་ཡང་བླ་མ་རྡོ་རྗེ་སློབ་དཔོན་གྱིས་བདག་གིར་མཛད་པའི་རྒྱུ་
རྫས་ནི་རང་གི་སྲོག་ཇི་བཞིན་དུ་གཅེས་སྤྲས་ཀྱི་སྐྱོང་བ་དང་། དེའི་སྤུན་དང་སྲས་
དང་ཆུང་མ་སོགས་ཡིད་སྡུག་པའང་བླ་མ་བཞིན་དུ་གུས་པ་བྱ་བ་དང་། བླ་མའི་
གཉེན་འཁོར་ནི་རང་གི་གཉེན་བཞིན་དུ་བརྩེ་བར་སེམས་རྩེ་གཅིག་ཏུ་མཉམ་
པར་བཞག་པས་རྟག་ཏུ་བསམ་པར་བྱའོ། །བླ་མའི་དྲུང་དུ་མ་བསྒོས་བཞིན་དུ་
མལ་དང་སྟན་ལ་འདུག་པ་དང་། བསྒོ་བ་མ་ཐོབ་བཞིན་དུ་སྔོན་དུ་རྒྱབ་བསྟན་
ནས་འགྲོ་བ་དང་། བླ་མའི་མདུན་དུ་མགོ་བོར་དོ་ཀེར་བཅིངས་པའི་གཙུག་ཏོར་
དག་དང་བཅས་ནས་འདུག་པ་དང་། མཚོན་ཆ་དང་དབྱུག་པ་སོགས་ཐོག་པར་བྱ་བ་
དང༌། རང་ལ་བསྒོས་པའི་སྟན་གནང་ཡོད་ཀྱང་བླ་མ་གདན་ལ་མ་བཞུགས་པའི་སྔོན་
དུ་སྟན་ཐོག་ལ་རྐང་བ་འཇོག་པ་དང་། མ་གུས་པའི་རྣམ་འགྱུར་སྐེད་པར་ནི་ལག་
པ་གཉིས་བཞག་ནས་གྲུ་མོ་བརྐྱངས་ནས་སྙིང་སྙིང་པོར་མཉེ་བར་མི་བྱའོ། །བླ་མ་
དག་ནི་གདན་ལས་ལངས་པ་ན། རང་ཉལ་དང་འདུག་པ་སོགས་མི་བྱའོ། །
་
་
-165-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གཞན་ཡང་བསྙེན་བཀུར་སོགས་དུས་རྟག་ཏུ་བླ་མ་དེ་ཡི་བྱ་བའི་ལས་སྒྲུབ་པ་ལ།
ལྡང་བ་ཡང་བ་དང་བསྒྲུབ་མཁས་པ་ཕུན་སུམ་ཚོགས་པར་བྱའོ། །བླ་མའི་དྲུང་དུ་
མཆིལ་མ་ལ་སོགས་པ་སྣབས་དང་བཤང་གཅི་འདོར་བར་མི་བྱ་བ་དང་། སྟན་ལ་
འཁོད་ཚེ་བག་མེད་པ་རྐང་བ་རྐྱངས་བ་དང་། ཕན་ཚུན་དུ་དོན་མེད་པར་འཆག་པ་
དང་ཁ་སྟོབས་འགྱེད་པའི་རྩོད་པར་སྨྲ་བ་དག་ནི་བླ་མའི་མདུན་དུ་མི་བྱའོ། །རྒོད་
བག་གི་བསམ་པ་ལྟ་བུས་ཡན་ལག་མཉེ་བ་དང་གར་བྱེད་པ་དག་དང་། གླུ་ལེན་
པ་དང་རོལ་མོ་སྒྲོག་པ་སོགས་མི་བྱ་ཞིང་། གཏམ་གྱི་སྦྱོར་བ་འབྲེལ་མེད་མང་པོ་
རྣམས་ཀྱང་བླ་མའི་སྙན་གྱིས་ཐོས་པའི་ཉེ་འཁོར་དུ་སྨྲ་བར་མི་བྱའོ། །གླུ་གར་
རོལ་མོ་སོགས་ཚོགས་འཁོར་ལྟ་བུ་དམིགས་བསལ་གྱི་དུས་སུ་གནང་བ་ཡིན་ལ།
དེ་བཞིན་དུ་བླ་མའི་མདུན་དུ་གདན་ལས་ལངས་དགོས་ན་བླ་མ་མགོ་བོས་བཏུད་
དེ་སྟན་ལས་ལྡང་བ་དང་། འདུག་ཚེའང་གུས་པ་ཡིས་ནི་ཚུལ་གྱིས་འདུག་པ་བྱའོ། །
མཚན་མོ་འགྲོ་བ་དང་། ཆུ་ཆེན་པོར་བརྒལ་བ་དང་། དགྲ་དང་གཅན་གཟན་གྱི་
འཇིགས་པ་དང་བཅས་པའི་ལམ་དུ་ནི། བླ་མས་ཁྱོད་སྔོན་ལ་སོང་ལམ་འཕྲང་ལ་
བྱ་ར་གྱིས་ལྟ་བུའི་བསྒོ་བ་ཐོབ་ན་མདུན་དུ་འགྲོ་ཞིང་བརྟག་པར་བྱའོ། །སློབ་
དཔོན་གྱི་མཐོང་བའི་མདུན་དུ་ནི་སློབ་མ་བློ་དང་ལྡན་པས་བག་མེད་པར་ལུས་
གཅུ་བ་དང་། ཀ་བ་དང་རྩིག་པ་སོགས་རྒྱབ་དང་ལུངས་རྟེན་པར་མི་བྱའོ། །དེ་
བཞིན་དུ་སོར་མོའི་ ཚིགས་ནི་བགྲང་ཞིང་མཉེ་བར་མི་བྱའོ། །བླ་མའི་ཞབས་རྐང་
པ་བཀྲུ་དང་སྐུ་ལུས་བཀྲུ་བ་དང་བླ་མའི་སྐུ་ལ་དྲིལ་ཕྱིས་བྱ་བ་དང་སྐུ་མཉེ་སོགས་
འབུལ་ཚེ། རང་གར་མི་འཇུག་པ་ཐོག་མར་གུས་པས་ཕྱག་ནི་སྔོན་དུ་འགྲོ་བས་
བྱའོ། །དེ་དག་ཟིན་པའི་མཐར་ཡང་གོང་དུ་བཤད་པ་དེ་བཞིན་ཕྱག་འཚལ་བ་
-166-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
སོགས་མཐར་གྱི་བྱ་བ་ཡང་ཅི་བདེར་བྱའོ། །དགོས་པ་ལ་སོགས་པའི་ཆེད་དུ་བླ་
མ་དེ་ཡི་མཚན་སྨོས་བརྗོད་ན་ནི་དད་པའི་སེམས་ཀྱིས་དང་པོ་མཚན་ནས་བརྗོད་
དེ་མཚན་གྱི་མིང་མཐའ་ཞལ་སྔ་ནས་ཞེས་ཞི་ས་ལྡན་པར་བྱའོ། །དེ་ཙམ་དུ་མ་
ཟད། བླ་མ་དེ་ལ་གཞན་དག་ཀྱང་གུས་པར་བྱ་བའི་ཕྱིར། རྗེ་བཙུན་དམ་པ་རྡོ་རྗེ་
འཆང་ཆེན་པོ་ལྟ་བུའི་ཁྱད་པར་ཅན་གྱི་ཚིག་དག་ཀྱང་བརྗོད་པར་བྱའོ། །དེ་ཡང་
བྱ་བའི་ཐོག་མར་བླ་མ་ལ་བདག་གིས་ཇི་ལྟར་གང་ཞིག་བགྱི་དགོས་པ་དེ་ནི་
བཀའ་སྩལ་དུ་གསོལ་ཞེས་ཞུ་བར་བྱའོ། །བླ་མ་འདི་ལྟ་བུ་བགྱིས་ཞེས་བསྒོ་བ་
གནང་བའི་ཚེ་ནའང་བཀའ་བཞིན་དུ་བགྱིད་ཅེས་བརྗོད་པར་བྱའོ། །དེ་ཚེ་ལག་
པས་ཐལ་མོ་སྦྱར་ཞིང་སེམས་མ་ཡེངས་པར་བླ་མས་ཇི་ལྟར་བསྒོམས་པའི་ངག་
མཉན་པར་བྱའོ། །བླ་མའི་མདུན་དུ་རྒོད་པ་ལུད་པ་ལ་སོགས་པ་ཞེས་གླལ་བ་
དང་རྙིལ་དང་སོ་དང་ལྕེའི་དྲི་མ་སེལ་བ་སོགས་ལ་དེའི་ཚེ། མ་གུས་པ་སྤང་བའི་
ཕྱིར་ལག་པས་ཁ་ནི་དགབ་པར་བྱའོ། །བླ་མས་ཇི་ལྟར་བསྒོས་པའི་བྱ་བ་བསྒྲུབས་
ནས་ཟིན་པར་གྱུར་ནས་སླར་བླ་མའི་མདུན་དུ་འཇམ་པོའི་ཚིག་དག་གིས་ནི་འདི་
ལྟར་བྱ་བ་འགྲུབ་ཅེས་གདས་པར་བྱའོ། །རྡོ་རྗེ་སྙིང་པོ་རྒྱན་གྱི་རྒྱུད་ལས། ལས་
རྣམས་གང་དག་བྱེད་པའམ། །ཉན་པ་ལ་སོགས་འདོད་དེ་ལ། །གཟུང་ཕྱིར་ཐལ་
མོ་མ་བཤིག་པར། །གནས་ནས་ལངས་ཏེ་མཐོང་ཡུལ་དུ། །རྒྱབ་ཀྱི་ཕྱོགས་པར་
མི་བྱའོ། །ཞེས་གསུངས་པ་ལྟར་བྱའོ། །ཆོས་ཞུ་བ་སོགས་ཀྱི་ཚེ་ནི། བླ་མའི་མདུན་
དུ་དུལ་བར་འདུག་པ་དང་གོས་སོགས་ཀྱང་བགོས་ལ་ལུས་ངག་ཡིད་ཀྱི་ཚུལ་ནི་
བག་མེད་དུ་མ་སོང་བར་བསྡམས་པ་དང་བཅས་ཏེ། པུས་མོ་བཙུགས། ཐལ་མོ་
སྦྱར་བ་སོགས་གུས་པའི་སྤྱོད་ལམ་གྱིས། ཆོས་ཀྱི་མཚན་ཉིད་གཏན་ལ་འབེབས་
-167-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
པའི་ཕྱིར་དུ་ཉན་པ་དང་། སོགས་ཀྱིས་བསྡུས་པའི་སྡོམ་པ་ནོད་པ་དང་། དབང་ཞུ་
བ་སོགས་འདོད་ན། དེའི་ཚེ་དེ་ལ་ཐོག་མར་གསོལ་བ་གསུམ་གདབ་པར་བྱ་
དགོས་ལ་གསོལ་བ་བཏབ་ནས་ཆོས་སོགས་གནང་བའི་ཚེ་གུས་པས་འཛིན་ཞིང་
ཁོང་དུ་ཆུད་པར་བྱའོ། །སྔར་བཤད་པ་ལྟར་བླ་མ་ལ་བསྙེན་བཀུར་གྱི་བྱ་བ་དང་
སྤྱོད་པ་ཇི་ལྟ་བུ་ཞིག་བྱེད་དགོས་ཀྱང་བདག་ནོར་ཕྱུག་གམ་རིགས་མཐོང་བས་
འདི་ཙམ་མི་བྱ་སྙམ་པའི་ཡིད་ནི་ང་རྒྱལ་གྱིས་ཁེངས་པ་མེད་པར་གུས་བཞིན་དུ་
བྱའོ། །བླ་མའི་དྲུང་དུ་ཞམ་རིང་བྱེད་པའི་ཚེ། ཉེས་སྤྱོད་ཕྲ་བ་ཙམ་ལའང་བླ་མའི་
ཐུགས་ཀྱིས་ཁྲེལ་སྙམ་པས་རང་སློབ་མར་གྱུར་པ་རྒྱུ་མཚན་དུ་བྱས་ངོ་ཚ་འཛེམ་པ་
དང༌། བླ་མ་ཡུལ་གཉན་པ་རྒྱུ་མཚན་དུ་བྱས་ནས་འཇིགས་ཤིང་སྐྲག་པའི་སྒོ་ནས་
སྤྱོད་ཤིན་ཏུ་བསྡམས་ཤིང་བག་ཡོད་པ་ཡིས་གནས་པ་ནི། དཔེར་ན་བག་མ་
གསར་བའི་ཚུལ་བཞིན་དུ་གནས་པར་བྱའོ། །མདོར་ན་ཡིད་ང་རྒྱལ་དང་ངག་
འཁྲིག་ཚིག་སོགས་སྨྲ་བ་དང་ལུས་ཀྱི་སྡིག་པ་ལ་སོགས་པ་བྱ་བ་ཐམས་ཅད་ཀུན་
སྟོན་པ་བླ་མའི་མདུན་དུ་སྤང་བར་བྱའོ། །
པ་ གཞན་ཡང་དེ་འདྲའི་བྱ་བ་ཐམས་ཅད་ཀུན་རང་གིས་བློས་བརྟགས་ལ་
དོར་བར་བྱའོ། །གཞན་ཡང་རབ་ཏུ་གནས་པར་བྱ་བ་དང་། དཀྱིལ་འཁོར་དུ་སློབ་
མ་འཇུག་པ་དང་ལས་སྒྲུབ་པའི་སྦྱིན་བསྲེག་དང་སློབ་མའི་ཚོགས་སྡུད་པ་དང་དེ་
དག་ལ་ཆོས་འཆད་པ་རྣམས་ནི་ཡུལ་དེ་རུ་རང་གི་བླ་མ་གནས་ཤིང་བཞུགས་པ་
ན༑ བཀའ་རྗེས་སུ་གནང་སྟེ་ཁྱོད་ཀྱིས་འདི་ལྟར་གྱིས་ཞེས་རྗེས་སུ་མ་གནང་བར་
ནི་མི་བྱའོ། །གལ་ཏེ་བཀའི་གནང་བ་ཐོབ་ནས་གཞན་དོན་དུ་སྤྱན་འབྱེད་པའི་
རབ་གནས་དང་དབང་བསྐུར་བ་སོགས་བྱས་པ་ལས་ཡོན་ཅི་ཐོབ་པ་དེ་ཀུན་རང་
-168-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
གི་བླ་མ་དག་ལེགས་པར་འབུལ་བར་བྱས་ལ། - སློབ་མ་དེ་ཡིས་བསྟབས་པ་དེ་
ཕུལ་བས་བླ་མས་ཐུགས་དགྱེས་བཞིན་དུ་བླངས་ནས་ནི་དེའི་ལྷག་མ་གཞན་དག་
ལ་ནི་སློབ་མས་རང་གིས་སྤྱོད་པ་དང་གཞན་ལ་སྦྱིན་པ་བཏོང་བ་དང་དཀོན་
མཆོག་མཆོད་པ་སོགས་ཅི་བདེར་བྱའོ། །དེ་ཡང་རང་གི་བླ་མ་དེའི་སློབ་མ་རང་གི་
སློབ་མ་བྱ་བ་མིན་ཏེ་མི་རུང་ངོ༌། །རང་ལ་སློབ་མ་ཡོད་ཀྱང་བླ་མའི་སྤྱན་སྔ་སྟེ་
མདུན་དུ་རང་གི་སློབ་མར་བྱས་ནས་གཡོག་སོགས་མི་བཅོལ་བར་རང་གི་བྲན་དུ་
བྱ་བ་མིན་ནོ། །བླ་མའི་དྲུང་དུ་རང་གི་སློབ་མའམ་གཞན་དག་གིས་ཀྱང་རང་ལ་
བསྙེན་བསྐུར་བྱེད་པ་དག་དང་གདན་ལས་ལྡང་བ་དང་། རང་ལ་ཕྱག་འཚལ་བ་
སོགས་པ་བྱུང་ན་དེ་ལྟར་མ་བྱེད་ཅེས་བཟློག་པར་བྱའོ། །གཞན་ཡང་རང་སློབ་
དཔོན་དེ་ལ་ནི་གང་འབུལ་བ་དང་། བླ་མ་དེ་ཉིད་ཀྱིས་ཀྱང་ནི་རང་ལ་གང་བསྩལ་
བ་དེ་དང་དེ་ལ་གུས་པས་བཏུད་དེ་ལག་པ་གཉིས་ཀྱིས་ཞེ་ས་དང་བཅས་ཏེ་བློ་
དང་ལྡན་པས་བླང་བར་བྱའོ། །
གསུམ་པ་ཞར་བྱུང་སོགས་ནི། དྲན་པ་བརྗེད་མེད་གྱུར་པ་དང་། །རང་
གི་ཀུན་སྤྱོད་ལ་བརྩོན་པས། །སྤྱན་གྱི་རང་སྤྱོད་ལས་འདས་པ། །དགའ་བས་ཕན་
ཚུན་བཟློག་པར་བྱ། །ན་བས་བླ་མའི་བྱ་བ་ལ། །བཏུད་དེ་རྗེས་མ་གནང་བར་
ཡང་། །བཀག་པ་རྣམས་ནི་སྤྱད་བྱས་ཀྱང་། །དགེ་སེམས་ཅན་ལ་སྡིག་མི་འགྱུར། །
འདིར་མང་སྨྲ་བ་ཅི་ཞིག་དགོས། །བླ་མ་དགྱེས་བྱེད་གང་ཡིན་བྱ། །མི་མཉེས་བྱེད་
ཀུན་སྤངས་བ་ནི། །དེ་དང་དེ་ལ་འབད་དེ་བྱ། །དངོས་གྲུབ་སློབ་དཔོན་རྗེས་
འབྲང་ཞེས། །རྡོ་རྗེ་འཛིན་པ་ཉིད་གསུངས་པར། །ཤེས་ནས་དངོས་པོ་ཐམས་ཅད་
ཀྱིས། །བླ་མ་ཡོངས་སུ་མཉེས་པར་བྱ། །ཞེས་པས་བསྟན་ཏེ། དེ་ཡང་སྤང་བླང་གི་
-169-



-F 1
T
མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
གནས་ཡང་དང་ཡང་དུ་དྲན་པ་དེ་ཉིད་བརྗེད་པ་མེད་པར་གྱུར་པ་དང་དེ་བཞིན་དུ་
ཤེས་བཞིན་དང་བག་ཡོད་སོགས་ཀྱི་སྒོས་རང་གི་ཀུན་སྤྱོད་རྡོ་རྗེ་འཆང་གི་བཅས་
པ་རྣམས་ལ་བརྩོན་པར་བྱས་པའི་ངོས་ནས་རང་གི་སྤྱན་ཏེ་བླ་མ་གཅིག་པའི་
གྲོགས་ཆོས་ལྡན་གྱི་རང་གི་ཀུན་སྤྱོད་བཅས་མཚམས་ལས་འདས་པ་ཡོད་ན།
སྙིང་བརྩེ་བའི་སྒོ་ནས་དགའ་བའི་རྣམ་འགྱུར་གྱིས་ཕན་ཚུན་ལ་གོ་བརྡ་སྤྲད་ནས་
ཉེས་པ་རྣམས་པ་ཟློག་པར་བྱའོ། །
པ་དམིགས་བསལ་ནི། སློབ་མའི་འབྱུང་ལུས་འཁྲུགས་ཏེ་རྐྱེན་མི་ཐེག་པར་ན་
བས་བླ་མའི་དགོས་པའི་བྱ་བ་ལ་ནད་ཀྱི་དབང་གིས་བཏུད་དེ་བླ་མས་རྗེས་སུ་མ་
གནང་བར་ཡང་བསྙེན་བཀུར་སོགས་བསྒྲུབ་མི་ནུས་པ་དང་། མལ་སྟན་ལ་འདུག་
པ་དང་རྐང་པ་བརྐྱངས་པ་ལྟ་བུའི་བཅས་ཀྱང་བཀག་པ་རྣམས་ནི་སྤྱད་བྱས་ཀྱང་
ཤིན་ཏུ་དགེ་བའི་སེམས་ཅན་ལ་སྡིག་པ་མི་འགྱུར་ལ། འོན་ཀྱང་བླ་མ་ལ་བརྙས་
སྨོད་ཐུགས་དཀྲུག་སོགས་ནི་རྐྱེན་ལ་ལྟོས་པའང་མེད་ལ་གནང་བའང་མེད་པར་
སྔར་བཞིན་དུ་ཉེས་དམིགས་འབྱུང་ངོ་། །རྡོ་རྗེ་སྙིང་པོ་རྒྱན་གྱི་རྒྱུད་ལས། ན་དང་
དབང་ཉམས་བྱ་བ་དང་། །གཞན་གྱི་དོན་དང་དོན་ཆེན་དང་། །སྐྱེ་མེད་བརྟན་པ་
དགོས་ལྡན་དང༌། །ནུས་པ་རྙེད་དང་གནང་བ་དང༌། །བཀའ་བསྒོ་བ་དང་བར་
ཆད་ལས། །ཉེས་པ་མེད་པར་ཤེས་པར་བྱ། །ཞེས་སོ། །མདོར་ན་འདིར་མང་དུ་
སྨྲ་བ་ཅི་ཞིག་དགོས་ཏེ་དོན་བསྡུ་ན་རྡོ་རྗེ་སློབ་དཔོན་དགྱེས་བྱེད་གང་ཡིན་པ་
ཐམས་ཅད་དང་དུ་ལེན་པར་བྱས་ལ། མི་མཉེས་པར་བྱེད་པ་ཀུན་སྤོང་བའི་ཐབས་
ནི། གང་དང་གང་ཡོད་པ་དེ་དང་དེ་ལ་འབད་དེ་སྤང་བླང་བྱའོ། །དེ་ལྟར་དགོས་
པའི་རྒྱུ་མཚན་ནི། མཆོག་དང་ཐུན་མོང་གི་དངོས་གྲུབ་ཐམས་ཅད་ཐོབ་པ་དང་མི་
，
་ ，
，
..
，，
，
，
.
.
.
མ་བན་ག་སངས།
*
-17(9-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
ཐོབ་པ་ནི། སློབ་དཔོན་ལ་རག་ལས་ཤིང་། སློབ་དཔོན་གྱི་རྗེས་སུ་འགྲོ་ལྡ་ས་
པར་བསྟེན་ན་ནི་དངོས་གྲུབ་ཐམས་ཅད་ཐོབ་པར་གྱུར། སློབ་དཔོན་མ་མཉེས་
ཤིང་མ་བསྟེན་པས་ནི་དངོས་གྲུབ་མི་ཐོབ་པས་དངོས་གྲུབ་ཐམས་ཅད་ནི་སློབ་
དཔོན་གྱི་རྗེས་སུ་འབྲང་ངོ༌། །ཞེས་སངས་རྒྱས་རྡོ་རྗེ་འཛིན་པ་སྟེ་རྡོ་རྗེ་འཆང་ཉིད་
ཀྱིས་གསུངས་ན་དེ་ཉིད་ཤེས་པར་བྱས་ནས་འདོད་དགུའི་དངོས་པོ་ཐམས་ཅད་
ཀྱིས་རང་གི་བླ་མ་ཡོངས་སུ་མཉེས་པར་བྱ་སྟེ། རྡོ་རྗེ་སྙིང་པོ་རྒྱན་གྱི་རྒྱུད་ལས།
དེ་བས་ཐབས་ནི་ཐམས་ཅད་ཀྱིས། །རྡོ་རྗེ་འཛིན་པ་བླ་མ་མཆོག །རྗེས་སུ་མཐུན་
པས་མཉེས་པར་བྱ། །དེ་མཉེས་སངས་རྒྱས་ཐམས་ཅད་མཉེས། །ཞེས་གསུངས་
སོ། །གཉིས་པ་བསྟེན་ཚུལ་བཤད་པའི་དུས་ནི། བསམ་པ་དག་པའི་སློབ་མ་ནི། །
དཀོན་མཆོག་གསུམ་ལ་སྐྱབས་སོང་ལ། །བླ་མའི་རྗེས་སུ་འཇུག་པ་འདི། །ཁ་
ཏོན་བྱ་བར་སྦྱིན་པ་བྱ། །ཞེས་པས་བསྟན་ཏེ། དཀོན་མཆོག་གསུམ་ལ་སྐྱབས་སུ་
སོང་བའི་ཐེག་ཆེན་གྱི་སྐྱབས་འགྲོ་ཐུན་མོང་མ་ཡིན་པའི་སྡོམ་པ་དང་ལྡན་ཞིང་
སྨོན་འཇུག་གི་སེམས་གཉིས་ཚུལ་བཞིན་དུ་བསྐྱེད་པས་བསམ་པ་ཤིན་ཏུ་དག་
པའི་གང་ཟག་སྔགས་ཀྱི་རྡོ་རྗེ་སློབ་མ་བྱེད་པར་འདོད་པ་ལ་ནི་བྱ་བའི་ཆ་ཐམས་
ཅད་ལ་རང་དབང་དོར་ནས་བླ་མའི་རྗེས་སུ་འཇུག་པར་བྱ་ཚུལ་སྟོན་པའི་གཞུང་
འདི། ཚིག་ལ་མི་བརྟེན་པར་ཁ་ཏོན་བྱ་བར་འགྱུར་བ་དང་ཚིག་གི་རྗེས་སུ་འབྲངས་
ནས་དོན་ཤེས་ཏེ་དྲན་ཤེས་དང་ལྡན་པས་འཇུག་པར་བྱ་བའི་ཕྱིར་དུ་སྦྱིན་པར་
བྱའོ། །
གསུམ་པ་བཤད་ནས་སྣོད་རུང་དུ་ཇི་ལྟར་བྱ་བ་ནི། དེ་ནས་སྔགས་
སོགས་བྱིན་པ་ཡིས། །དམ་ཆོས་སྣོད་དུ་བྱས་ནས་སུ། །རྩ་བའི་ལྟུང་བ་བཅུ་བཞི་
-171-



མཁྱེན་བརྩེའི་འོད་སྣང་ལས། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་གསུང་།
ནི༑ ༑བཀླག་དང་འཛིན་པ་ཉིད་དུ་བྱ། །ཞེས་པས་བསྟན་ཏེ། དེ་ལྟར་ཐུན་མོང་གི་
ལམ་ལ་རབ་ཏུ་སྦྱངས་ཤིང་། བླ་མ་རྡོ་རྗེ་སློབ་དཔོན་དེ་ཉིད་མཉེས་པ་གསུམ་གྱི་
སྒོ་ནས་བསྟེན་པའི་ཚུལ་འདི་བཞིན་དུ་བསླབ་ཅིང་། ཤེས་པ་དེ་ལ་ནི། དེ་ནས་
སྔགས་ཀྱི་འཇུག་སྒོ་དབང་དང་མན་ངག་སོགས་སྦྱིན་པ་ཡིས། རྡོ་རྗེ་འཆང་གིས་
གསུང་པའི་རྒྱུད་སྡེའི་དམ་ཆོས་མ་ལུས་པའི་སྣོད་དུ་རུང་བར་བྱས་ནས་སུ་དེའི་
རྗེས་སུ་མཆོག་ཐུན་མོང་གི་དངོས་གྲུབ་ཐམས་ཅད་ཀྱི་རྩ་བ་དམ་ཚིག་དང་སྡོམ་པ་
བསྲུང་བ་མེད་དུ་མི་རུང་བའི་མན་ངག་ཡིན་པས་དེའི་བསླབ་བྱ་རྣམས་རྒྱས་པར་
ཤེས་དགོས་ཤིང་ཁྱད་པར་དུ་སྔགས་ཀྱི་སྡོམ་པ་གཏོང་བའི་རྒྱུ་རྩ་བའི་ལྟུང་བ་བཅུ་
བཞི་ནི་ཞིབ་ཏུ་བསླབ་ཅིང་། དེའི་བཀླག་པ་དང་དོན་འཛིན་པ་ཉིད་དུ་བྱའོ། །དེ་
ནས་ཀྱང་རང་གི་སྲོག་དང་བསྡོས་ནས་དམ་ཚིག་མ་ཉམས་པར་བསྲུང་བ་གལ་
ཆེའོ། །་་
གསུམ་པ་བཤད་པ་མཐར་ཕྱིན་པའི་བྱ་བ་ནི། དེ་ལྟར་བླ་མའི་རྗེས་
འཇུག་སློབ་མ་ནི། །མ་ལུས་ཕན་བསྐྱེད་སྐྱོན་མེད་འདི་བྱས་པས། །དགེ་བ་མཐའ་
ཡས་བདག་གིས་གང་བསགས་པ། །དེས་ནི་འགྲོ་རྣམས་མྱུར་དུ་རྒྱལ་གྱུར་ཅིག །
ཅེས་པས་བསྟན་ཏེ། དོན་ནི་དེ་ལྟར་སྒོ་གསུམ་གྱི་སྤྱོད་ཚུལ་ལ་སློབ་མ་རང་ཉིད་
གང་འདོད་དུ་འཇུག་པའི་རང་དབང་དོར་ནས་ཅི་བྱེད་པ་ཐམས་ཅད་རང་གི་བླ་
མའི་དགོས་པ་དང་རྗེས་སུ་མཐུན་པར་འཇུག་པའི་སློབ་མ་དེ་ལ་འཕྲལ་དང་ཡུན་
གྱི་དོན་མ་ལུས་པའི་ཕན་པ་བསྐྱེད་པར་བྱེད་ཅིང་། དེ་ཡང་མ་བཤད་པ་དང་ལོག་
པར་བཤད་པ་དང་ཧ་ཅང་ཐལ་བར་བཤད་པའི་སྐྱོན་མེད་པའི་ཚིག་ཉུང་ལ་དོན་
ཚང་བའི་ལྔ་བཅུ་པའི་གཞུང་འདི་བྱས་པའི་ཀུན་སློང་ཉི་ཚེ་བ་མ་ཡིན་པར་དམིགས་
-172-



བླ་མ་ལྔ་བཅུ་པའི་ཟིན་བྲིས་སུ་བཏབ་པ་རྒྱལ་རྣམས་དགྱེས་པའི་ཀུན་བཟང་མཆོད་སྤྲིན།
ཡུལ་སེམས་ཅན་མཐའ་ཡས་པའི་དོན་དུ་ཐོབ་བྱ་ཡོན་ཏན་མཐའ་ཡས་པ་མངའ་
བའི་བྱང་ཆུབ་ཆེན་པོ་ཐོབ་པའི་ཕྱིར་དུ་བརྩམས་པ་ཡིན་པས་དེ་ལྟར་བྱས་པའི་
་ ཚོགས་དགེ་བ་མཐའ་ ཡས་ རྩོམ་པ་པོ་སློབ་དཔོན་བྷ་བི་ལྷ་བདག་ གིས་གང་
བསགས་པ་དེས་ནི་འགྲོ་བ་ཐམས་ཅད་མྱུར་དུ་རྒྱལ་བ་རྡོ་རྗེ་འཆང་ཆེན་པོའི་གོ་
འཕང་ཐོབ་པར་གྱུར་ཅིག ། །
་ གསུམ་པ་མཇུག་མཛད་བྱང་ནི། བླ་མ་ལྔ་བཅུ་པ་སློབ་དཔོན་བྷ་བི་ལྷས་
མཛད་པ་རྫོགས་སོ། །ཅེས་པ་འདི་ནི་ལབ་སྟོད་དཔལ་གྱི་ལྷའི་ཤར་ཕྱོགས་བྱང་
ཆུབ་ཆེན་པོའི་གླིང་དུ་རིགས་ཀྱི་ཁྱབ་བདག་རྡོ་རྗེ་འཆང་སྐྱོགས་སྟོན་ཐམས་ཅད་
མཁྱེན་པ་སྐལ་བཟང་བསྟན་འཛིན་དཔལ་བཟང་པོའི་ཞལ་སྔ་ནས་བླ་མ་ལྔ་བཅུ་
པའི་རྩ་ཚིག་གི་སྟེང་ནས་གསུངས་བཤད་སྔ་ཕྱི་ལན་དུ་མར་གནང་བའི་སྐབས་སུ་
ཟིན་བྲིས་མཆན་འགྲེལ་གྱི་ཚུལ་དུ་ཡུལ་གངས་ཅན་གྱི་ལྗོངས་སུ་སྐྱེས་པའི་༧ཤཱཀྱའི་
དགེ་སྦྱོང་དྲང་སྲོང་བླ་མ་དགྱེས་པའི་འབངས་སུ་གྱུར་པ་དབང་ཆེན་གར་གྱི་དབང་
ཕྱུག་དགྱེས་རབ་རྡོ་རྗེ་རང་ལོ་ཉི་ཤུ་རྩ་གསུམ་གྱི་ཐོག་སུག་བྲིས་སྦྱར་བའོ། །དགེའོ།
སརྦ་མངྒ་ལཾ།། །།
-173-



ལབ་སྐྱབས་མགོན་དབང་ཆེན་དགྱེས་རབ་རྡོ་རྗེའི་
གསུང་བཞུགས་སོ། །
དཔལ་བསམ་པ་མ་བས་བབས་པ
།
ཅ
རྩོམ་པ་པོ།་ ་ ་ ལབ་སྐྱབས་མགོན་དབང་ཆེན་དགྱེས་རབ་རྡོ་རྗེ།
རྩོམ་སྒྲིག་འགན་འཁུར་བ། པ་སངས་དབང་ཆེན། སྒྲོལ་མ་མཚོ།་ ་
མདུན་ཤོག་མཛེས་འཆོས་པ། ཡེ་ཤེས་ཆོས་མཚོ། ་་་་་་་
དཔེ་སྐྲུན་འགྲེམས་སྤེལ་ཚན་པ།
བོད་ལྗོངས་མི་དམངས་དཔེ་སྐྲུན་ཁང་། ་
(ལྷ་ས་གླིང་སྐོར་བྱང་ལམ་སྒོ་ཨང་20པ།)
པར་འདེབས་ཚན་པ། ལྷ་ས་གྲོང་ཁྱེར་མིང་ཤིན་པར་འདེབས་ཚད་ཡོད་ཀུང་སི།
དེབ་ཚད།
པར་ཤོག་
ཡིག་གྲངས།
པར་གཞི།
2016ལོའི་ཟླ་9པར་པར་གཞི་1བསྒྲིགས།
པར་ཐེངས།
2016ལོའི་ཟླ9པར་པར་ཐེངས་1བཏཔ་
པར་གྲངས།
01 -2,000
དཔེ་རྟགས།
ISBN 978-7 - 223 ཨ (04954 – 2
རིན་གོང་སྒོར།
20. 00
r
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



རྩོམ་སྒྲིག་འགན་འཁུར་བ། པ་སངས་དབང་ཆེན།
སྒྲོལ་མ་འཚོ།
མདུན་ཤོག་མཛེས་འཆོས་པ། ཡེ་ཤེས་ཆོས་མཚོ།
[ SBN 97B-7-223-0495-2
II7 872 23II 0 ,95 ; 2）
» : 20. 00rc
